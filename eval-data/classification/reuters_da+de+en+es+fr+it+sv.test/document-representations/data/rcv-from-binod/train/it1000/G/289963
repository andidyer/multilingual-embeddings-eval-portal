Scalfaro , non raccogliere polemiche contro la Chiesa . Roma , 19 agosto ( Reuter ) - Secondo il Presidente della Repubblica , Oscar Luigi Scalfaro , le recenti polemiche sulla Chiesa Cattolica non meritano risposta . A margine di una messa in occasione dei 43 anni dalla morte di Alcide De Gasperi , ai giornalisti che gli chiedevano se le polemiche sulla Chiesa possono complicare il clima politico , Scalfaro ha risposto " non raccogliamo , mai raccogliere " . Sabato scorso , il leader della Lega , Umberto Bossi , aveva attaccato il Papa e le gerarchie vaticane accusandoli di fare " il passo del gambero " verso una secolarizzazione della Chiesa . Parlando di De Gasperi , Scalfaro ha detto che da lui viene " forse il miglior esempio della presenza cristiana nella politica , perche ' in lui il cristianesimo e ' stato ispirazione della politica e la politica e ' stata servizio allo Stato , che e ' laico perche ' e la casa di tutti " . Il Sottosegretario alla Presidenza del Consiglio , Enrico Micheli , sempre a margine della cerimonia , ha aggiunto " non e ' il caso di commentare ancora queste follie estive , non credo che ce ne sia bisogno " . ( c ) Reuters Limited 1997 . 
