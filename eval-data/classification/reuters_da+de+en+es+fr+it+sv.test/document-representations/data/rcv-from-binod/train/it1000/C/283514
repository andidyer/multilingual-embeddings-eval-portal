Venezia , dismissioni beni difesa per 2 mln mq . VENEZIA , 22 maggio ( Reuter ) - Tempi stretti per la dismissioni di circa 2 milioni di metri quadri di beni immobiliari del demanio militare a Venezia . Lo ha annunciato questa mattina , nella sede del Comune , il ministro della Difesa , Beniamino Andreatta nel corso di un incontro con la stampa . Si tratta di oltre un centinaio di cespiti distribuiti sul litorale , nella laguna , nella citta ' storica e nell ' entroterra . Tra questi l ' aereoporto Nicelli , il forte di Sant ' Andrea , l ' idroscalo , l ' isola delle Vignole , parte del complesso dell ' Arsenale , il forte Marghera , la caserma Matter . Per agevolare il programma di dismissioni , Andreatta e il sindaco Massimo Cacciari , hanno annunciato la costituzione di un gruppo di lavoro tra ministero della Difesa , ministero dei Beni culturali e Comune di Venezia e l ' insediamento di una commissione comunale che dovra ' valutare gli adeguamenti necessari al nuovo piano regolatore che verra ' approvato in autunno , per poi aprire le trattative per settembre - ottobre . ( c ) Reuters Limited 1997 . 
