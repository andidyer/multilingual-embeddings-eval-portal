Autonomi , rivalutato massimale contributo 10 pct . MILANO , 3 aprile ( IPSOA ) - L ' INPS ha fornito alcune indicazioni utili per l ' applicazione del contributo del 10 pct dovuto dai liberi professionisti alla Gestione lavoratori autonomi dell ' Istituto . Per i soggetti con rapporto di collaborazione coordinata e continuativa , per gli incaricati alle vendite a domicilio e per i liberi professionisti , il contributo del 10 pct è dovuto nel limite del massimale contributivo annuo , che per il 1996 è pari a 132 . 000 . 000 . Per l ' anno in corso , il massimale , rivalutato sulla base dell ' indice dei prezzi al consumo calcolato dall ' ISTAT risulta pari a 137 . 148 . 000 annue . I massimali sono al netto delle spese deducibili per l ' esercizio di arti e professioni . Non essendo suddivisibile a mese , è necessario far riferimento al massimale anche se le prestazioni lavorative si riferiscono a un periodo inferiore all ' anno solare . I committenti , alle scadenze di legge , dovranno sottoporre a contribuzione i compensi erogati , fino al raggiungimento del massimale annuo . ( INPS , Circ . 28 marzo 1997 , n . 83 ) . ( c ) Reuters Limited 1997 . 
