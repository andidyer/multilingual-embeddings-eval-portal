Unicem , ricavi 4 mesi piu 18 pct , Buzzi entrano in cda . TORINO , 5 giugno ( Reuter ) - Parte bene il 1997 per il gruppo Unicem , che fa capo a Ifil , che nel quadrimestre registra un incremento dei ricavi del 18 pct . La parte del leone la fa il mercato Usa , in crescita del 20 pct , ma anche in Italia il fatturato e ' in crescita del 13 pct , ha detto oggi l ' Ad unicem , Luca Paveri Fontana , alla assemblea degli azionisti che ha approvato il bilancio 1996 . Ai soci andra ' un dividendo di 160 lire per azione ordinaria ( nulla lo scorso anno ) e 229 lire per le risparmio ( di cui 29 lire a conguaglio delle 71 lire della cedola 1996 ) , in pagamento dal 23 giugno . Per effetto del recente accordo tra Ifil e la Fratelli Buzzi ( che prendera ' il 20 , 5 pct , con opzione fino a 27 , 6 pct ) l ' assemblea ha anche nominato Sandro e Franco Buzzi nel cda e Mario Pia come sindaco effettivo . Sandro Buzzi fa parte anche del comitato esecutivo . Il bilancio approvato oggi , gia noto , vede un utile netto consolidato di 37 , 8 mld ( 14 , 2 mld ) e ricavi sostanzialmente stabili a 873 , 3 mld . La capogruppo ha un risultato netto di 47 , 4 mld , in netta crescita rispetto a 3 , 2 mld del 1995 . In miglioramento anche la posizione finanziaria , che a fine anno vede l ' indebitamento ridotto a 189 , 8 mld da 294 mld . L ' assemblea di oggi ha anche approvato la autorizzazione al cda per il riacquisto fino a 1 mln di azioni proprie , l ' incorporazione delle controllate Smae e Unitas e il trasferimento della sede sociale da Casale Monferrato a Torino . / GMN . ( c ) Reuters Limited 1997 . 
