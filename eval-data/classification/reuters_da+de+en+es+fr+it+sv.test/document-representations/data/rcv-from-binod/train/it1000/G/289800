Cossutta non vede condizioni ingresso Prc governo . ROMA , 13 agosto ( Reuter ) - Il presidente di Rifondazione Comunista Armando Cossutta non vede le condizioni per un ingresso al governo ma chiede che l ' esecutivo concordi scelte e decisioni con una componente essenziale della maggioranza , a partire dal confronto sullo stato sociale . " Non ci sono le condizioni oggi ne le si vedono all ' orizzonte . Il discorso e ' chiuso prima di cominciare " dice in un comunicato Cossutta , indicato da alcuni giornali come disponibile all ' ingresso nel governo a fronte del segretario Fausto Bertinotti nettamente contrario . " Senza di noi non c ' e ' maggioranza , " ricorda Cossutta per concludere che " a meno che si voglia cambiare maggioranza , e ' indispensabile concordare con noi scelte e decisioni . Diversamente su di noi non si puo contare e la attuale maggioranza non c ' e ' piu " . Cossutta vede l ' eventualita di una crisi dell ' attuale maggioranza " nell ' ordine delle cose possibili , forse probabili " e sottolinea che " il confronto sulla riforma dello stato sociale sara il momento piu alto e difficile " tra maggioranza e Prc . Un confronto che " potrebbe portare ad un chiarimento ma anche divenire scontro molto aspro . In questo caso potremmo essere alla fine dell ' attuale maggioranza " . ( c ) Reuters Limited 1997 . 
