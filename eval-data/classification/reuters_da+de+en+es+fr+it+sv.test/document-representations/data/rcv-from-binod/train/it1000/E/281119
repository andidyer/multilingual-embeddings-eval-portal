Imposta di registro , valutazione automatica . MILANO , 23 aprile ( IPSOA ) - Il Ministero delle Finanze ha fornito alcuni chiarimenti sull ' applicazione del criterio di valutazione automatica , ai fini dell ' imposta di registro e dell ' imposta sulle successioni , anche ai fabbricati dichiarati ma non ancora iscritti in catasto con attribuzione di rendita . E ' stato precisato che , nel caso in cui il valore tabellare risultante dall ' applicazione di tale criterio sia superiore a quello dichiarato , gli Uffici del registro devono provvedere a recuperare la differenza dell ' imposta entro tre anni dalla data di registrazione dell ' atto . Sulla differenza d ' imposta devono essere applicati gli interessi di mora nella misura del 2 , 5 pct semestrale , stabilita dalla legge di accompagnamento alla finanziaria . Per le successioni il termine di decadenza entro il quale deve essere notificata la rettifica e la liquidazione della maggiore imposta è di due anni dalla data in cui è stata notificata la liquidazione dell ' imposta principale . Gli stessi termini valgono anche quando il contribuente abbia chiesto l ' applicazione del criterio di valutazione automatica per le unità immobiliari denunciate in catasto con le particolari modalità previste dal regolamento di attuazione del D . L . n . 16 / 1 993 . ( Ministero finanze , Circ . 17 aprile 1997 , n . 112 / E ) . ( c ) Reuters Limited 1997 . 
