Ferrari - Maserati , nessuna conferma ma progetto vero . TORINO , 13 maggio ( Reuter ) - Mancano le conferme ufficiali dai soggetti interessati ma , secondo fonti del settore , il progetto di passaggio del pacchetto azionario di Maserati alla Ferrari sta andando effettivamente avanti anche se ci vorranno ancora diversi mesi perche ' si concluda . Riferendosi alle anticipazioni di stampa di oggi , le fonti sostengono che si tratta di un progetto in corso di attuazione , che verra ' realizzato nei prossimi mesi . " E ' un disegno realistico e credibile , che tiene conto della situazione della Maserati dopo il passaggio nel 1989 da De Tomaso alla Fiat " , aggiunge un esperto . Sia Ferrari ( passata al gruppo Fiat alla fine degli anni 60 ) che Maserati sono controllate interamente da Fiat , la prima dalla spoa e la seconda dalla Fiat Auto . Il progetto anticipato prevede il passaggio del pacchetto Maserati dalla Auto ( che incasserebbe le eventuali plusvalenze ) a Ferrari . Lo scorso anno Ferrari ha raggiunto un fatturato di circa 800 mld ( piu 14 pct ) vendendo 3 . 313 macchine ( piu 7 pct ) . La Maserati ha venduto circa 1 . 000 vetture che dovrebbero salire quest ' anno , secondo i dirigenti della casa del tridente , a circa 1 . 650 unita ' . / GMN . ( c ) Reuters Limited 1997 . 
