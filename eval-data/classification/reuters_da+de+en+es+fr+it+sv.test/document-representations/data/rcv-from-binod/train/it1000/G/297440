GOVERNISSIMO , PRODI IRONICO , PER DINI FULMINE CIEL SERENO . ROMA , 3 dic ( Reuter ) - Il presidente del Consiglio Romano Prodi ironizza sulla profezia di una sua caduta in primavera fatta ieri dal leader del Polo Silvio Berlusconi mentre il ministro degli Esteri Lamberto Dini definisce " un fulmine a ciel sereno " l ' ipotesi di governissimo attribuita al Cavaliere . " E ' una profezia perfetta , manca solo l ' anno , " ha commentato Prodi rispondendo a Lisbona , dove si trova per un vertice OSCE , ai microfoni del Tg2 RAI . Dini , in Portogallo per lo stesso impegno , ha invece risposto sull ' ipotesi di governissimo : " non ho idea , e ' un fulmine a ciel sereno . " Dini ha aggiunto di " non avere elementi " per poter formulare una valutazione . Prodi invece ha spiegato , sempre riferendosi all ' ipotesi di un governo di larghe intese , che " l ' epoca di queste grandi coalizioni senza programmi e ' finita . E ' difficile abituarsi a un governo di legislatura dopo 54 governi in 50 anni . " Prodi ha aggiunto che con i centristi del Polo " per ora non c ' e ' stato nessun discorso di allargamento della maggioranza . " ( c ) Reuters Limited 1996 . 
