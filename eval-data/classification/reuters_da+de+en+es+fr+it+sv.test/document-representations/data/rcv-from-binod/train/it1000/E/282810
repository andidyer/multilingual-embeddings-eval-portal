Iva , sanatoria richiesta durante il contenzioso . MILANO , 15 maggio ( IPSOA ) - Il contribuente , nei cui confronti sia stata constatata , in sede di verifica della Guardia di finanza , la violazione degli obblighi di registrazione , pur avendo regolarmente presentato le dichiarazioni ai fini IVA e delle imposte sui redditi , con la conseguente perdita di diritto alla detrazione dell ' imposta sul valore aggiunto , può presentare istanza di sanatoria delle irregolarità formali anche in pendenza di ricorso alla Commissione tributaria regionale , dopo la decisione del la Commissione tributaria di primo grado a lui sfavorevole . * * Abbandono della pretesa erariale Il ministero delle Finanze ha invitato la Direzione regionale delle entrate , che aveva accordato al contribuente la sospensione della riscossione dell ' imposta iscritta a ruolo in attesa della decisione della Commissione tributaria regionale , ad abbandonare la controversia , in quanto l ' intervenuta definizione delle irregolarità contestate costituisce un fatto sopravvenuto rispetto alla decisione della Commissione di primo grado , che aveva ritenuto fondata la pretesa erariale . * * Violazioni sanabili Il ministero ha , infatti , ricordato che l ' omessa registrazione di operazioni dipendente dalla mancata stampa di dati memorizzati su supporti magnetici , quando i dati risultano computati ed evidenziati in sede di liquidazioni periodiche e di dichiarazione annuale ( come avvenuto nel caso di specie ) rientra fra le fattispecie oggetto di sanatoria . Pertanto può essere sanata l ' omessa registrazione di fatture relative ad operazioni di acquisto , se computate in sede di dichiarazione annuale , e in tale ipotesi è consentita la detrazione della relativa imposta sul valore aggiunto . ( Ministero finanze , Ris . 8 maggio 1997 , n . 107 / E ) . ( c ) Reuters Limited 1997 . 
