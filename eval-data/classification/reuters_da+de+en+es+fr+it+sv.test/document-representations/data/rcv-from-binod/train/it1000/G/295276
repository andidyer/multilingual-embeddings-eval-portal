ELEZIONI USA , CLINTON IN TESTA MA DOLE SI AVVICINA . WASHINGTON , 4 nov ( Reuter ) - Ultimo giorno di campagna elettorale per il presidente Bill Clinton e lo sfidante republicano Bob Dole prima del voto di domani . La maggior parte dei sondaggi indicano Clinton in testa con un solido vantaggio anche se in calo rispetto alle ultime settimane , mentre appare probabile una vittoria dei repubblicani in entrambi i rami del Congresso . Il sondaggio quotidiano Reuters riduce a 4 punti il divario tra Clinton e Dole , mentre per ABC il vantaggio del presidente uscente e ' di 11 punti e per Gallup di 13 . I sondaggi nei singoli Stati danno a Dole qualche speranza in piu ' . E ' indicato alla pari con Clinton in Georgia e nel Tennessee , sotto di 5 punti nello stato - chiave dell ' Ohio e davanti al presidente in Nevada . Alle elezioni del 1992 Clinton aveva vinto in tutti e quattro gli stati . Il sondaggio Reuters indica i repubblicani in vantaggio anche nella battaglia per il controllo del Congresso . John Zogby , presidente di Zogby Group International , l ' istituto che conduce le rilevazioni per Reuters ha recentemene spiegato perche ' durante tutta la campagna elettorale i suoi sondaggi hanno indicato un divario minore tra i due sfidanti rispetto alle rilevazioni di altri istituti . Zogby ritiene che il suo campione sia piu ' accurato perche ' tiene conto degli elettori che hanno piu ' probabilita ' di andare effettivamente a votare e non preme sugli indecisi perche ' indichino comunque una preferenza di massima . Infine , dice Zogby , nella ponderazione finale viene inserito anche il fattore dell ' " identificazione con il partito " , tenendo presente che circa l ' 80 pct degli elettori che votano per un presidente votano anche per lo stesso partito . ( c ) Reuters Limited 1996 . 
