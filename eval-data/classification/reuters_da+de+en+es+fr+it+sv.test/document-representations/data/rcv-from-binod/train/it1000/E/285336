Fisco , processo tributario , legittimazione del fallito . MILANO , 10 giugno ( IPSOA ) - L ' accertamento tributario inerente a crediti , i cui presupposti si siano verificati prima della dichiarazione di fallimento del contribuente o nel periodo in cui tale dichiarazione è intervenuta , deve essere notificato non solo al curatore , ma anche al contribuente stesso il quale non è privato , a seguito della dichiarazione di fallimento , della sua qualità di soggetto passivo del rapporto tributario e resta esposto ai riflessi , anche sanzionatori , che conseguono alla definitività dell ' atto impositivo . Ne deriva che il fallito , nell ' inerzia degli organi fallimentari , è eccezionalmemte abilitato ad impugnare l ' accertamento con ricorso davanti alle Commissioni tributarie . Secondo la Cassazione , infatti , pur in mancanza di una esplicita prescrizione normativa al riguardo , il curatore non è gravato da un mero onere d ' informazione nei confronti del fallito , ma è obbligato a trasmettergli tutti gli atti relativi a quelle situazioni giuridiche che siano suscettibili di incidere , dopo la chiusura del fallimento , nella sua sfera patrimoniale . Pertanto , quando il curatore si sia disinteressato del rapporto tributario sorto nei confronti del fallito , il termine per impugnare l ' atto di accertamento non decorre nei confronti di quest ' ultimo se non dal momento in cui l ' accertamento stesso sia stato portato a sua conoscenza . L ' opposizione del fallito , tuttavia , non vale a rimettere in termini il curatore che , ricevuta la notificazione dell ' avviso di accertamento , abbia tralasciato di attivarsi con la proposizione dell ' opposizione . ( Cass . Sez . I , Sent . 28 aprile 1997 , n . 3667 ) . ( c ) Reuters Limited 1997 . 
