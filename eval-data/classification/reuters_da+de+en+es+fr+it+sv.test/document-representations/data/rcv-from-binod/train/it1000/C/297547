TIM HA CHIESTO AUTORIZZAZIONE PER DECT - GAMBERALE . MILANO , 4 dic ( Reuter ) - Tim " ha presentato al ministero delle Poste domanda per avere autorizzazione al servizio Dect " . Lo ha detto l ' AD Vito Gamberale rispondendo ai giornalisti a margine della presentazione del Mobicom 96 . Dect e ' il supercordless su cui anche Telecom Italia ha preannunciato l ' avvio di sperimentazione . Gamberale ha spiegato : " il gruppo sta decidendo le proprie strategie in funzione dei mezzi disponibili . Visto che il mercato ha dato segni che altri operatori di telefonia mobile in Italia si stanno indirizzando verso questo servizio , anche noi abbiamo presentato la domanda di autorizzazione al ministero d ' intesa con l ' azionista di maggioranza Stet " . Ai giornalisti che gli chiedevano come si ponesse questa iniziativa rispetto a quella di Telecom Italia , Gamberale si e ' limitato a dire " di sicuro anche Telecom Italia si sta impegnando in questa direzione " ma non ha fatto altri commenti . Secondo quanto ha detto la commissione Cee l ' ingresso sul mercato del servizio Dect non e ' soggetto a vincoli . ( c ) Reuters Limited 1996 . 
