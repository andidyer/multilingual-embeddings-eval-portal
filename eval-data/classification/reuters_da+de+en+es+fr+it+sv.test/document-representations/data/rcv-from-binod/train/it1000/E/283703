Dichiarazione dei redditi , stampa modelli PC . MILANO , 26 maggio ( IPSOA ) - La stampa delle dichiarazioni in formato sintetico può essere effettuata utilizzando qualsiasi tipo di stampante , comprese le laser , a condizione che sia garantita la intelligibilità nel tempo dei dati stampati da parte dei lettori ottici . La carta deve essere di colore bianco con opacità compresa tra l ' 86 e l ' 88 per cento e deve avere un peso compreso tra gli 80 e i 90 gr / mq . Le caratteristiche sono comuni a quella della carta usualmente utilizzata e , comunque , è consentito l ' utilizzo di carta con valori di opacità superiore all ' 88 pct . * * Modelli prefincati su carta continua Non è possibile utilizzare per la compilazione manuale modelli " prefincati su carta continua " che non risultino predisposti su fogli fronte / retro , di formato A4 . I modelli prefincati su carta continua , anche se conformi alle caratteristiche tecniche indicate nei decreti ministeriali di approvazione dei modelli di dichiarazione dei redditi , non possono neanche essere utilizzati per la compilazione , con strumenti informatici , delle dichiarazioni dei redditi da presentare all ' Amministrazione finanziaria , perché , in tal caso , è obbligatoria la presentazione dei modelli in formato PC . * * Supporto cartaceo diverso dal modello sintetico In caso di presentazione , da parte di chi utilizza sistemi informatici , della dichiarazione su supporto cartaceo diverso dal modello " sintetico " , la dichiarazione presentata non può essere considerata nulla ma è applicabile la sanzione residuale * * Buste Per la consegna o spedizione dei modelli sintetici devono essere utilizzate buste conformi a quelle approvate con i decreti ministeriali . Tali buste non sono in distribuzione presso gli uffici della Amministrazione finanziaria , in quanto sono già disponibili come opzione operativa dei programmi utilizzati . Qualora il contribuente non ne fosse in possesso è , peraltro , consentito l ' utilizzo delle buste previste per la spedizione dei modelli manuali , a condizione che sulle stesse venga indicato in modo visibile che contengono modelli sintetici . A tal fine dovrà essere apposta sulla busta la sigla " 740PC " , " 750PC " , " 760PC " o " 760RISPC " a caratteri ben individuabili . * * Inserimento dei fogli nelle buste I singoli fogli che compongono il modello sintetico , analogamente a quanto previsto per i modelli predisposti ai fini della compilazione manuale , devono essere inseriti nelle buste separatamente , senza alcuna forma di bloccaggio o rilegatura . * * Quattro per mille ai partiti politici I contribuenti che intendono destinare il 4 per mille della propria IRPEF al finanziamento dei movimenti e partiti politici devono inserire nella busta anche l ' apposita scheda . Nella sezione riassuntiva del modello 740PC non viene indicato se il contribuente ha presentato la scheda per la destinazione del 4 per mille al finanziamento dei movimenti e partiti politici per consentire l ' effettuazione di tale scelta anche dopo la st ampa dei modelli " sintetici " . L ' informazione deve essere fornita barrando sulla busta la casella SI se la busta contiene la scheda o la casella NO in caso contrario . ( Ministero Finanze , Circ . 23 maggio 1997 ) . ( c ) Reuters Limited 1997 . 
