IVA , societa ' controllate , omissione mod . IVA 26 . MILANO , 22 aprile ( IPSOA ) - L ' omessa o tardiva presentazione della comunicazione da parte della società controllante di volersi avvalere per l ' anno in corso della liquidazione di gruppo dell ' IVA ( Mod . IVA 26 ) comporta , ai fini sanzionatori , che ogni societa risponde delle infrazioni ad essa ascrivibili , non solidalmente con le altre società , ma in via esclusiva . Responsabilità solidale La responsabilità solidale tra società controllante e controllate , di cui parla la norma tributaria , riguarda le violazioni ( per omesso versamento ) commesse in presenza di facoltà legittimamente esercitata e non quando manchino le condizioni previste per poter beneficiare della liquidazione cumulativa . Proprio il fatto obiettivo della mancanza di tali presupposti costituisce titolo per l ' Ufficio per procedere alla contestazione delle violazioni anche nei confronti delle società controllate . Il modello IVA 26 La tempestiva presentazione del modello IVA 26 costituisce una delle condizioni cui è subordinata la facoltà di avvalersi del sistema di liquidazione " di gruppo " dell ' imposta sul valore aggiunto , con possibilità di compensazione tra debiti e crediti . Illegittime compensazioni d ' imposta L ' omessa o tardiva presentazione del modello comporta , quindi , che le intervenute compensazioni tra le società del gruppo si debbano intendere illegittimamente eseguite . In questo caso gli Uffici di rispettiva competenza dovranno riliquidare l ' IVA periodica e di conguaglio , nonché l ' eventuale acconto d ' imposta separatamente per ogni società di gruppo ( compresa la controllante ) , per determinare sia l ' eventuale imposta da recuperare nei confronti delle singole società , sia la base di commisurazione per l ' applicazione delle soprattasse . Distinto recupero per imposta e soprattasse Dovrà essere recuperata solo l ' imposta che , all ' interno della singola società , non sia stata " assorbita " da successive detrazioni , maturate nell ' anno , mentre , ai fini dell ' applicazione delle sanzioni , non assume rilevanza l ' eventuale compensazione totale o parziale verificatasi in corso d ' anno . Crediti d ' imposta I crediti d ' imposta maturati non vengono meno e possono essere computati in detrazione in sede di liquidazione periodica , dopo che gli Uffici ne avranno riconosciuto la legittimità , oppure possono essere chiesti a rimborso con apposita istanza . ( Ministero finanze , Ris . 21 aprile 1997 , n . 69 / E ) . ( c ) Reuters Limited 1997 . 
