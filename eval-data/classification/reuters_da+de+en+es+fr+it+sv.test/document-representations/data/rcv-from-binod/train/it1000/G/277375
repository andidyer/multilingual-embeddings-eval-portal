BOSSI , CHIESTA A GIUNTA AUTORIZZAZIONE A PROCEDERE . MILANO , 20 agosto ( Reuter ) - Le procure di Tolmezzo e di Bergamo hanno avanzato alla Giunta per le autorizzazioni a procedere della Camera la richiesta di processare il leader della Lega Nord Umberto Bossi . Lo ha confermato a Reuters il presidente della Giunta Ignazio La Russa , precisando che le richieste saranno esaminate nella prima o nella seconda seduta di settembre . I reati contestati sono diffamazione e minaccia , attentato contro i diritti politici del cittadino , minaccia a pubblico ufficiale e violazione della legge sulla riorganizzazione del partito fascista . Bossi e ' sottoposto alle indagini per alcune frasi pronunciate in due comizi nell ' agosto 1995 , contro chi avesse votato per Alleanza Nazionale . Bossi disse che " i fascisti " sarebbero stati stanati " casa per casa " . La Russa ha detto che normalmente la Giunta tende a considerare come attivita parlamentare anche quella non effettuata in aula , inclusi i comizi . " Fanno eccezione pero ' gli insulti , e in questi casi la giunta ha sempre proposto la concessione delle autorizzazioni a procedere " ha detto . " Nonostante il dibattito in corso sulla secessione , la giunta non ha alcuna intenzione di accelerare la procedura . Bossi verra trattato come qualunque altro deputato " ha aggiunto . / NIL . ( c ) Reuters Limited 1996 . 
