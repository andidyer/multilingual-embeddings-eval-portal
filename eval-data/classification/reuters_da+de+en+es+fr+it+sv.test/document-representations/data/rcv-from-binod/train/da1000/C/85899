B & O planlægger 40 - 50 nye butikker i USA . KØBENHAVN , 21 juli ( Reuter ) - Bang & Olufsen ( B & O ) planlægger at udvide sit butiksnet i USA med 40 - 50 nye B & O - butikker inden for de kommende tre år . Det oplyser den danske tv - og radiovirksomheds amerikanske direktør , Dean Miller , til bladet Audio Week . Hos B & O i Struer bekræfter koncerndirektør Peter Thostrup de amerikanske ekspansionsplaner , uden at han dog kender til den konkrete artikel . - Det , jeg er sikker på , Dean Miller refererer til må være en ekspansion af rene B & O - butikker . Vi planlægger at udvide antallet af B & O - butikker i USA , og når vores amerikanske direktør venter at åbne 40 - 50 nye butikker , så lyder det meget tiltalende , siger Peter Thostrup . Selskabet har på nuværende tidspunkt 18 amerikanske B & O - butikker , og derudover er der langt over 100 forhandlere af selskabets produkter , tilføjer han . B & Os amerikanske ekspansion begynder i efteråret 1997 med åbningen af fem nye butikker på vestkysten , hvoraf de fire vil blive placeret i store indkøbscentre , fremgår det af artiklen . - Jørn Nurkka ( + 45 ) 33 96 96 55 . ( c ) Reuters Limited 1997 . 
