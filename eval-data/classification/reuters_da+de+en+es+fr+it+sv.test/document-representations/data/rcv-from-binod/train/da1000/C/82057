Glunz & Jensen sælger datterselskab . KØBENHAVN , 25 marts ( Reuter ) - Glunz & Jensen sælger sit brasilianske datterselskab , Glunz & Jensen do Brasil til dets hidtidige direktør . Det meddeler Glunz & Jensen i en fondsbørsmeddelelse tirsdag . Salget af selskabet påfører Glunz & Jensen et ekstraordinært tab på ca . 4 , 5 mio . kr . før skat og ca . 4 , 0 mio . kr . efter skat . - Der er i øvrigt ikke sket ændringer i afsætningssituationen siden afgivelsen af halvårsmeddelelse den 16 . januar 1997 , hvorfor der for regnskabsåret 1996 / 97 fortsat forventes en nettoomsætning i niveauet 620 mio . kr . og et ordinært resultat efter skat i niveauet 15 mio . kr . , skriver Glunz & Jensen . Glunz & Jensen nedjusterede ved aflæggelsen af halvårsregnskabet forventningen til helårsresultatet til et ordinært resultat efter skat på 15 mio . kr . Glunz & Jensen do Brasil vil under den nye ejer fortsætte med at sælge og markedsføre Glunz & Jensens dansk - producerede offset film - og pladefremkaldesystemer i Brasilien og resten af Sydamerika , skriver Glunz og Jensen i meddelelsen . Dog vil det brasilianske selskab skifte navn og ophøre med egen produktion af grafiske fremkaldesystemer . - Eva Elgaard Pedersen ( + 45 ) 33 96 96 57 . ( c ) Reuters Limited 1997 . 
