STATEN SKA INTE NETTOLÅNA I UTLÄNDSK VALUTA 1997 . STOCKHOLM , 7 nov ( Reuter ) - Riksgäldskontoret ska inte låna mer i utländsk valuta under kalenderåret 1997 än vad som motsvaras av valutalån som förfaller , meddelar finansdepartementet . Riksgälden får emellertid i viss utsträckning avvika från den nämnda nivån beroende på situationen på de internationella kapitalmarknaderna , skriver departementet i ett pressmeddelande . " Beslutet ska ses mot bakgrund av framgångarna i saneringen i de offentliga finanserna , som medför en kraftig minskning av det totala upplåningsbehovet . Vidare uppvisar bytesbalansen fortsatt kraftiga överskott " , skriver Finansdepartementet . Beslutet har fattats efter samråd med Riksbanken och Riksgäldskontoret , uppger departementet . Statens nettoupplåning i utländsk valuta har successivt minskat till beräknade 30 Mdr 1996 från 49 Mdr 1995 . Bruttoupplåningen har till följd av förfallande lån varit större . Under 1997 förväntas förfallande lån uppgå till runt 50 Mdr . - Barbara Taltavull 08 - 700 1019 . ( c ) Reuters Limited 1996 . 
