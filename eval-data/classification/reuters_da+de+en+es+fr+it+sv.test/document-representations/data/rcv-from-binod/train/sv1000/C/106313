Industrivärden väntar med inlösenförslag - VD . STOCKHOLM , 10 april ( Reuter ) - Industrivärden planerar för närvarande inte att föreslå till exempel ett inlösenförfarande för att skapa mervärden för aktieägarna eller minska investmentbolagssrabatten . Det skriver bolagets VD Clas Reuterskiöld i sin kommentar till årsredovisningen . " Målsättningen för vår verksamhet är - som för övriga börsbolag - att skapa värdetillväxt för våra aktieägare . Under senare tid har några börsbolag i Sverige sökt skapa mervärden genom åtgärder som börsnotering av dotterbolag , inlösen av aktier med mera " , skriver Reuterskiöld och fortsätter : " Vi följer med intresse vilka effekter som följer av de program som nu introduceras . Vi känner oss dock inte mogna att presentera till exempel ett inlösenförfarande . Ett skäl bland andra är att vi vill närmare studera det kommande lagförslaget om köp av egna aktier . " Reuterskiöld bedömer också att Industrivärden har goda förutsättningar att uppnå målet om att överträffa börsens avkastningsindex under kommande år . Han påpekar vidare att då aktier värderas till nuvärdet av framtida utdelningar så ska Industrivärden ha en direktavkastning som överstiger snittet på Stockholmsbörsen . - Jörgen Österberg 08 - 700 1008 . ( c ) Reuters Limited 1997 . 
