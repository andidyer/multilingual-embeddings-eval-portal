KLOVERN , STORHEDEN BYTER HUS . STOCKHOLM , 20 feb ( Reuter ) - Fastighetsbolagen Klövern och Storheden byter fastigheter för 60 Mkr vardera . Affären omfattar totalt åtta fastigheter i Göteborg , Stockholm och Helsingborg , skriver Klövern i ett pressmeddelande . " Genom affären lämnar vi helt Göteborg , där vi saknat en egen organisation , och fortsätter att koncentrera oss på Stockholm och Öresundsregionen " , skriver Klöverns VD Lars Sköld i en kommentar . Eftersom Klövern känner Stockholms - och Öresundsregionen väl , är möjligheterna att öka värdet på fastigheterna stora , anser han . " Fastighetsbytet med Klövern ingår i Storhedens strategi att samarbeta med etablerade fastighetsbolag för att förbättra strukturen i bolagens fastighetsbestånd , skriver Storhedens VD Erik Paulsson . För Klövern innebär övergången av ägarskapet en mindre reaförlust och en intial försämring av driftsnettot på ca 900 . 000 kr per år . - Peter Fellman 08 - 700 1007 . ( c ) Reuters Limited 1997 . 
