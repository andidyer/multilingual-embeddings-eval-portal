NY INDIKATION ÖKAR EJ LOSECS USA - TILLVÄXT - ASTRA . STOCKHOLM , 2 dec ( Reuter ) - Den nya bredare indikationen för Losec i USA kommer förmodligen inte att öka tillväxten för medlet i USA , som för närvarande ligger på omkring 40 % . " Det kommer nog inte att öka tillväxttakten . . . . Kan vi hålla den tillväxttakten vi har ( 40 % ) är det väl bra " , säger Astras informationschef Staffan Ternby till Reuters . Han tror dock att den nya indikationen kan göra att Losec håller nuvarande tillväxttakt i USA under en längre tid . Förutom USA finns godkännande för den bredare indikationen i en handfull länder och Ternby räknar godkännande i resten av världen under den närmaste 12 - månadersperioden . Astra Merck Inc , där Astra äger 50 % , meddelade tidigare att bolaget fått FDA : s godkännande för marknadsföring av Losec i USA för behandling av halsbränna och sura uppstötningar . - Joel Dahlberg 08 - 700 1011 . ( c ) Reuters Limited 1996 . 
