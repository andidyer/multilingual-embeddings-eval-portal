Oförändrade inflationsförväntningar - Aragon . STOCKHOLM , 14 maj ( Reuter ) - Aragons undersökning av inflationsförväntningarna i maj 1997 visar att förväntningarna på två års sikt är oförändrade på 1 , 74 % i genomsnitt , jämfört med förväntningarna i februari 1997 . På fem års sikt har inflationsförväntningarna sjunkit marginellt till i genomsnitt 2 , 31 % från 2 , 33 % . Aragons undersökning visar även att penningmarknadsaktörerna tror att socialdemokraterna kommer att uttala sig positivt för ett svenskt medlemskap i EMU , men först efter 1999 . Av de tillfrågade tror 87 , 5 % på att det blir ett försiktigt positivt utlåtande medan bara 2 , 5 % tror på ett ja till att gå med redan från starten 1999 . Lika många , 2 , 5 % , tror på att socialdemokraterna säger att det inte vill att Sverige ska gå med alls . Undersökningen har gjorts av SIFO för Aragon Fondkommissions räkning . SIFO har gjort 40 intervjuer i EMU - frågan och 54 intervjuer i inflationsfrågan . De intervjuade är penning - och obligationsmarknadsaktörer på den svenska marknaden . Urvalet omfattar både svenska och utländska aktörer . Intervjuerna gjordes 13 maj . - Charlotte Meynert 08 - 700 1071 . ( c ) Reuters Limited 1997 . 
