PRICERS RESULTAT VÄNDER UPP 1997 - VD . STOCKHOLM , 10 jan ( Reuter ) - Pricers resultat vänder upp under 1997 . Försäljningen av 10 % i det amerikanska dotterbolaget Pricer Inc inbringar ca 70 Mkr under det kommande året och avtalet med ICA kan innebära intäkter på 30 Mkr under 1997 . Det säger Pricers VD Erik Danielsson till Reuters . Under årets första nio månader gjorde bolaget en förlust före skatt på 137 Mkr . Intäkterna var 8 , 5 Mkr och orderstocken uppgick till 256 Mkr i slutet av tredje kvartalet . Danielsson betecknar samarbetsavtalet med Telxon som " en mycket viktig strategisk händelse i bolagets historia , jämförbar med ordern från tyska Metro på 120 Mkr under 1995 . " " Genom samarbetet med Telxon hoppar vi tio år framåt i tiden i utvecklingen på den amerikanska marknaden . Jag tror att vår omsättning i USA är lika stor som den europeiska redan 1999 . Telxon ger oss en trovärdighet och vi har en betydande försäljning igång i USA redan 1998 " , säger Danielsson . De 70 Mkr från försäljningen av 10 % i Pricer Inc . ska bolaget investera i utveckling . I slutet av februari lanseras ett nytt system i Tyskland . I mitten av året ska det systemet vara etablerat på alla marknader . På fredagen offentliggjorde Pricer också ett samarbete med ICA . " Det är mycket kul . I stället för att vara en motpart kommer ICA att marknadsföra våra produkter . Ganska fort kan vi finnas i de 100 största ICA - butikerna . Då är vi ordentligt igång på den svenska marknaden " , säger Danielsson . ICA räknar med att sälja 200 . 000 - 300 . 000 Pricer - etiketter under 1997 . Lyckas ICA nå den övre gränsen innebär det intäkter på runt 30 Mkr för Pricer . " Styckepriset per prisetikett är ca 100 kr och med 300 . 000 installationer under 1997 kan det bli en försäljning på ca 30 Mkr under 1997 . " , säger Erik Danielsson . - Henrik Persson 08 - 700 1011 . ( c ) Reuters Limited 1997 . 
