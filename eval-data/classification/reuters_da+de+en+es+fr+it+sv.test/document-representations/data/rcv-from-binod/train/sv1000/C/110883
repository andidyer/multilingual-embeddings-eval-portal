Stark återhämtning för LV i Amerika - VD . STOCKHOLM , 22 juli ( Reuter ) - Förbättringstakten för Volvo Lastvagnar i USA är stark och uthållig . Det sade Volvo LV : s VD Karl - Erling Trogen vid en presskonferens på tisdagen . Volvo vill dock inte specificera tidpunkten för när de kommer att nå break even i USA . " Når vi break even frågar ni er ? Vi har en stark förbättringstakt i Nordamerika som är uthållig . Detta kommer att ge en resultatförbättring " , sade Trogen som upprepade prognosen om en total lastvagnsmarknad på 165 . 000 - 170 . 000 enheter i Europa i år . Trogen är av naturliga skäl missnöjd med resultatnivån i Nordamerika . " Det är klart otillfredställande att vi kortsiktigt förlorar pengar . Vi har dock en kontinuerlig förbättringstakt och en stark orderingång på VN - lastbilen " , sade Trogen . I Brasilien bedöms totalmarkanden öka under 1997 och Volvos tapp av marknadsandelar är inget att oroa sig för , menar Trogen . " I Brasilien bedömer vi att marknaden kommer att bli cirka 18 . 000 enheter i år . Vi har tappat lite marknadsandelar hittills men det är dock produktionsrelaterat . Ökar vi produktionen löser vi det problemet " , sade Trogen . - Jörgen Österberg 08 - 7001008 . ( c ) Reuters Limited 1997 . 
