MÅNGA OLIKA DISKUSSIONER FÖRS I KINA - SANDVIK . STOCKHOLM , 11 okt ( Reuter ) - Sandvik för diskussioner om många projekt i Kina och har planer på att expandera i Kina . Det säger Sandviks informationschef Björn Jonson till Reuters . " Den här så kallade nyheten om samarbete med Changcheng har cirkulerat tidigare och vi vill inte kommentera vilka förhandlingar som pågår . Vi har dock ett eget dotterbolag i Kina och har planer att expandera vidare . Vi för hela tiden diskussioner " , säger Jonson . Uppgifter i en kinesisk tidning gör gällande att Sandvik för diskussioner med Changcheng Special Steel Co Ltd om att starta ett samarbete för att tillverka stålrör i Kina . Enligt tidningen har en taleskvinna för Sandvik i Kina bekräftat att diskussioner pågick . - Jörgen Österberg 08 - 700 1008 . ( c ) Reuters Limited 1996 . 
