STATEN INTE PÅ VÄG ÄNDRA ÄGANDE I SAS . STOCKHOLM , 3 feb ( Reuter ) - Svenska staten är inte på väg att förändra sitt ägande i SAS . Det uppgår i dag till 50 % av SAS Sverige . Det säger Magnus Persson , statssekreterare på kommunikationsdepartementet , till Reuters . " Regeringen har inte tagit någon som helst ställning till den frågan " , säger Persson . I helgen kom uppgifter fram som hävdade att Sverige , Danmark och Norge överväger att minska sitt ägande i SAS . En anledning är de stora och dyra investeringar som SAS står inför . Förre danske trafikministern Jan Tröjborg har sagt att danska staten är beredd att gå ned till 35 % . " Det finns inget i konsortialavtalet som hindrar att ett enskilt land förändrar sitt ägande . Idag finns bara ett gentlemen ' s agreement " , säger Persson . Han konstaterar att SAS sedan ett och ett halvt år genomgår en stor förändring av bland annat styrelserepresentation och moderbolagens struktur . " SAS är ett dynamiskt bolag som behöver dynamiska ägare . Svenska staten är en mycket dynamisk ägare " , säger Persson . - Henrik Alberius 08 - 700 1250 . ( c ) Reuters Limited 1997 . 
