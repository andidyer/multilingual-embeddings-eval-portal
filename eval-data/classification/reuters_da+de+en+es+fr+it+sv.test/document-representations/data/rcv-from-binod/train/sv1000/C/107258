Valuta större del av ökad rörelsevinst - Atlas . STOCKHOLM , 28 april ( Reuter ) - En större del av Atlas Copcos ökade rörelsevinst ( exklusive engångsposter första kvartalet 1996 ) beror på valutaeffekter . Det säger bolagets informationschef Carl - Johan Wachtmeister till Reuters . " En större del av förbättringen är valutaeffekter och en viss del är volym " , säger Wachtmeister utan att vilja specificera . Koncernens rörelsevinst ökade under första kvartalet , exklusive engångsposter , med 15 % till 748 Mkr . Den gynnsamma valutautvecklingen gäller framför allt dollarn . Vad gäller volymerna har bland annat Sydamerika , Japan och Australien bidragit positivt . " USA är i stort sett oförändrat på en hög nivå , både inom bygg & anläggning och tillverkande industri . I Europa är Tyskland och Frankrike svagt medan Sydeuropa , England och Nordeuropa är bättre " , säger Wachtmeister . Geografiskt stod Europa för 43 % av orderingången jämfört med 46 % första kvartalet 1996 . Nordamerika stod för 26 % ( 27 ) och Asien / Australien för 19 % ( 17 ) . - Joel Dahlberg 08 - 700 1007 . ( c ) Reuters Limited 1997 . 
