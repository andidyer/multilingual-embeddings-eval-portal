Aktieägarvärde i fokus för S - E - Banken - VD . STOCKHOLM , 5 maj ( Reuter ) - S - E - Banken ska inte styras av sentimentala skäl och mindre lönsamma delar av banken ska avvecklas . Dessutom kommer banken att fokusera på aktieägarvärdet . Det säger bankens nye VD Jacob Wallenberg i en intervju med Veckans Affärer . " Vi måste som alla andra industrier fokusera oss på det som vi är bäst på . De stora konglomeratens tid är över , också inom bankvärlden " , menar Wallenberg som inte har något emot att sälja enheter till utlandet . " Jag har inget emot att sälja till utlandet , jag ser inga nationella begränsningar . Jag har ett ansvar gentemot aktieägarna och de anställda att driva den här banken på det mest lönsamma sättet " , säger han . S - E - Bankens nye VD ser tre vägar för banken att gå för att delta i den strukturomvandling som pågår i banksystemet : " Vi har tre möjligheter : vi kan förvärva andra verksamheter , vi kan växa organsikt och vi kan knyta allianser med andra banker . Just nu studerar vi olika alternativ , mer detaljerad än så kan jag inte vara " , säger Wallenberg . ( c ) Reuters Limited 1997 . 
