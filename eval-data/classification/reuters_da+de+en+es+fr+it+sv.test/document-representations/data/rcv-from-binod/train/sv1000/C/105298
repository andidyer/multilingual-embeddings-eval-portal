Frisinger aktuell som ordförande - Volvo . STOCKHOLM , 19 mars ( Reuter ) - Håkan Frisinger är en av de aktuella kandidaterna till posten som styrelseordförande i Volvo . Det säger Volvos investor relationsansvarige Jonas Winzell till Reuters . " Håkan Frisinger är en av de aktuella kandidaterna till ordförandeposten " , säger Winzell och fortsätter : " Det finns starka skäl att tro att Frisinger tar över klubban fram till bolagsstämman . . . Men jag vill avvakta pressmeddelandet som kommer senare under dagen . " Under dagen presenterar Volvo också det inlösenprogram på 5 % av aktierna som bolaget aviserade i bokslutskommuniken . Pris , anmälningstid och tillvägagångsätt kommer att beslutas på dagens styrelsemöte . Styrelsemötet hålls vid lunchtid . - Henrik Persson 08 - 700 1011 . ( c ) Reuters Limited 1997 . 
