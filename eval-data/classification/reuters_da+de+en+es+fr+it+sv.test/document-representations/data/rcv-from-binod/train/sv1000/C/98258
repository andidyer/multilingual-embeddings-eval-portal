DE STORA KLIPPENS SAGA ÄR FÖRBI - BARNEVIK . STOCKHOLM , 10 okt ( Reuter ) - De stora klippens tid är förbi för ABB och i framtiden är det mer fråga om flera mindre transaktioner . Det sade Percy Barnevik , avgående VD i ABB vid en presskonferens i Stockholm på torsdagen . " Det är inte de stora klippen eller transaktionerna som gäller . Den tiden ligger nu bakom oss " , sade Barnevik och tillade att de förvärv som nu görs gäller betydligt mindre enheter . Barnevik menar att ABB redan är väl etablerat i Västeuropa och Nordamerika och att de marknader som återstår att penetrera inte ger tillfälle för spektakulära affärer . " Det är enskilda mindre transaktioner , men om man summerar ihop dem blir det väldigt mycket " , sade Barnevik . - Joel Dahlberg 08 - 700 1011 . ( c ) Reuters Limited 1996 . 
