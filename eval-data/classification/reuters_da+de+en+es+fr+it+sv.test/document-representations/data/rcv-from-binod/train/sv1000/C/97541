INGA PLANER ÄNDRA STRUKTUR - INCENTIVE . LUND , 19 sept ( Reuter ) - Incentive har inga planer på att göra sig av med något av sina tre huvudaffärsområden . Det sade Incentives VD Mikael Lilius på bolagets kapitalmarknadsdag på torsdagen . " Vi har inga planer på någon form av försäljning just nu " , sade Lilius och tillade att nuvarande struktur är den bästa vad gäller värdetillväxten för aktieägarna . Det finns avsevärt värde att få ut ( ur nuvarande struktur ) och Incentive är det företag som har de bästa möjligheterna att få ut det värdet . Det enda vi inriktar oss på nu är att utveckla de här verksamheterna själva , sade Lilius . Incentives tre huvudaffärsområden är Medicinsk teknik , Miljö - och Materialhantering . Incentive har tidigare sagt att affärsområdet Development , bestående av Hägglunds Vehicle , är till salu men det brådskar inte med försäljningen . " Vi vet att verksamheten kommer gå bra de närmaste fem till sex åren och vi har ingen brådska " , sade Lilius . - Joel Dahlberg 08 - 700 1005 . ( c ) Reuters Limited 1996 . 
