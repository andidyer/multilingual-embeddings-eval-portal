Ljusa tider stundar för skogen - Helgesson . STOCKHOLM , 5 aug ( Reuter ) - Det ser ljust ut för skogsindustrin med goda volymökningar och förbättrad prisbild . Det sade Storas VD Lars - Åke Helgesson på en presskonferens på tisdagen . " Totalsituationen ser bättre ut idag än kanske någon gång under 1990 - talet . Det är kanske så att vi passerat de svåra åren " , sade Helgesson och hänvisade till kraftigt ökade volymer och aviseringar om högre priser på flera produkter . Han bedömer risken för bakslag som mindre än vid förra uppgången 1994 / 1995 . " Det finns alltid risk för bakslag , men det känns som om det här är en mer blanserad uppgång än den vi hade 1994 / 1995 " , sade Helgesson . Helgesson påpekade särskilt att marknaden för tidningspapper har förbättrats i Nordamerika och att priserna där är på väg upp . Han vågade dock inte säga att tidningspapperspriserna i Europa har bottnat . Stora är nu väl positionerat för en förbättring i skogskonjunkturen . " Nu är det expansion igen som står på dagordningen för vår del tack vare de investeringar vi har gjort " , sade Helgesson . - Joel Dahlberg 08 - 700 1007 . ( c ) Reuters Limited 1997 . 
