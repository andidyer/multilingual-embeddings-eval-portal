NYEMISSION I NAN PÅ MER ÄN 100 MKR - LUNDIN . STOCKHOLM , 20 jan ( Reuter ) - Den nyemission som prospekteringsföretaget North Atlantic Natural Ressources ( NAN ) planerar i år kommer att överstiga 100 Mkr . Det säger Adolf Lundin , ordförande i South Atlantic Ressources ( SCQ ) som äger 50 % av NAN . " Vi har inte beslutat exakt hur stor emissonen blir men det är säkert mer än 100 miljoner kronor " , säger Lundin . NAN : s investeringar de första åren väntas bli 40 - 70 Mkr , säger han . " NAN : s kapital inklusive vårens nyemission borde räcka fram till sekelskiftet . Det borde täcka en tre års budget helst mer " , säger Lundin . Det nystartade prospekteringsföretaget North Atlantic Natural Ressources ( NAN ) kommer att ha ett marknadsvärde på ett tresiffrigt antal miljoner kronor , trodde Bolidens VD Anders Bulow . " Den enda siffran som jag kan nämna är ett tänkt marknadsvärde på ett tresiffrigt antal miljoner kronor " , sade Bulow som inte ville specificera närmare var marknadsvärdet skulle komma att hamna . Bulow menade att NAN ska ses som ett riskkapitalbolag och att Trelleborg inte kommer att finansiera bolaget även om de skulle kunna det . " NAN är i sann mening ett riskkapitalbolag . Visst har Trelleborg de finansiella resurserna att finansiera bolaget själv men vi har valt emissionsvägen . Vårt och South Atlantic Ressources bidrag blir prospekteringsområdena och att stå för initiala kostnader " , sade Bulow . Bolidens egen prospekteringsvolym kommer inte att påverkas nämnvärt av bildandet av det nya bolaget , sade Bulow . " Vår direkta prospekteringsvolym på väl över 100 Mkr per år påverkas inte , snarare tvärtom . Totalt sett får vi en större prospekteringsvolym och vi får också in kompetens " , sade Bulow . - Jörgen Österberg 08 - 700 1008 . ( c ) Reuters Limited 1997 . 
