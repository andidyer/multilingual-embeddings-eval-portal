Graninge räknar med köp i Sognekraft - VD . STOCKHOLM , 2 juli ( Reuter ) - Graninge räknar med att få igenom sitt köp i Sognekraft trots att den norska elproducentens styrelsen beslutat att inte godkänna Graninge som ägare . Det säger Graninges VD Bo Källstrand till Reuters . " Det är vår uppfattning att man inte har någon grund att fatta ett sådant beslut på . . . Vi för diskussioner och räknar med att man ska lösa den här situationen " , säger Källstrand . Han vill dock inte uppge vilka Graninge diskuterar med för närvarande . Graninges köp i Sognekraft förutsätter nämligen också godkännandet av övriga ägare i Sognekraft , i linje med bolagets hembudsklausul . Hembudsperioden löper fortfarande och Källstrand tror att ett beslut kan ges om några veckor . Sognekrafts styrelses huvudmotivering till att inte godkänna Graninge som ägare var att möjligheterna minskade för övriga ägare i Sognekraft att sälja sina aktier eftersom det finns regler om hur stort det utländska ägandet får vara . Graninge har för 101 miljoner norska kronor köpt 9 , 5 % av röster och kapital i Sognekraft av Höyangers kommun . Sognekraft blir för Graninge ett första steg i en etablering på den norska marknaden . Huruvida intressanta köpobjekt kan identifieras kommer att avgöra Graninges framtida expansion . Källstrand betonar att bolagets finansiella kapacitet inte bör vara ett problem med en god soliditet och ett starkt kassaflöde . " Vi investerade i fjol drygt 2 , 5 Mdr och även efter det har vi en starkare finansiell ställning än praktiskt taget alla våra konkurrenter " , konstaterar han . - Kristina Zetterlund 08 - 700 1005 . ( c ) Reuters Limited 1997 . 
