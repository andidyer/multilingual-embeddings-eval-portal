SWEDBANK FRÅGANDE TILL TRELLEBORGS BUD PÅ HORDA . STOCKHOLM , 4 sept ( Reuter ) - Swedbanks analytiker Mikael Jåfs har svårt att se något vettigt skäl till Trelleborgs bud på Horda , skriver informations - och analystjänsten Standard & Poor ' s Europe Marketplace . Trelleborgs agerande ger Jåfs anledning att misstänka att företaget allt mer desperat letar uppköpsobjekt innan konjunkturen vänder uppåt . För bara ett år sedan förklarade Trelleborg sig helt ointresserat av Horda eftersom verksamheten är allt för olik Trelleborgs . Jåfs har dock inga större invändningar mot det pris som Trelleborg erbjuder Hordas aktieägare . Han anser det är relativt rättvist och är fortsatt neutral till Trelleborg . - Jörgen Österberg 08 - 700 1011 . ( c ) Reuters Limited 1996 . 
