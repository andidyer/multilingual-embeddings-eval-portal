VOLVOS INLÖSEN SÄTT STARKA BOLAGET - ENGSTRÖM . STOCKHOLM , 19 feb ( Reuter ) - Det inlösenprogram om en aktie på 20 som Volvo presenterade i sitt bokslut är ett sätt att stärka företaget . Det sade Volvos finansdirektör Jan Engström på en presskonferens på onsdagen . " Vi ser inlösenprogrammet som ett sätt att stärka företaget . Det är också en lösning i avvaktan på en möjlighet att köpa tillbaka aktier " , sade Engström . Han ansåg också att inlösen är en mer skatteeffektiv lösning för aktieägarna än en kontantutbetalning . " Det är också positivt för Volvo för att det ger oss en möjlighet att om vi behöver nytt kapital kan vi emittera nya aktier " , sade Engström . Han tillade att erbjudandet kommer att innehålla en ' skälig premie ' , men han kunde inte idag säga hur stor den skulle bli . Detaljerna i inlösenprogrammet ska presenteras före den 19 mars . - Henrik Alberius 08 - 700 1250 . ( c ) Reuters Limited 1997 . 
