INGA TECKEN PÅ EUROPEISK UPPGÅNG - ELECTROLUX . STOCKHOLM , 12 dec ( Reuter ) - Electrolux ser för närvarande inga tecken på förbättring på den europeiska vitvarumarknaden . Det säger Mats Ola Palm , chef för Electrolux Vitvaror i Europa till Reuters . Han säger också att koncernen utgår i stort sett från samma nivåer nästa år som i år . " Just nu är situationen ungefär den samma som under de tre första kvartalen . Det syns ingen förbättring men inte heller någon försämring . . . Vi utgår från i stort sett samma nivå nästa år ( 1996 ) men det kan också bli bättre " , sade Palm . På lite längre sikt är han ganska optimistisk . " Vi är inte oroliga att det är en trend som fortsätter hur länge som helst . Vi har ett enormt utbytesbehov . Det finns alldeles för mycket gamla produkter " , sade Palm Den europeiska marknaden är ganska splittrad med uppgång i vissa länder och nedgång i andra . De svaga marknaderna ligger framförallt i Sydeuropa . " Vi tror att det har att göra med åtstramningen för att möta EMU - kraven " , sade Palm . Han tillade att utvecklingen är positiv i England , Nederländerna och östra Europa . Palm tror att ökad återvinning är viktig när det gäller att få konsumenterna att byta upp gamla produkter . " Det här är något som industrin själv ska ta tag i . Här ska vi inte vänta på lagstiftning " , sade Palm . - Joel Dahlberg 08 - 700 1011 . ( c ) Reuters Limited 1996 . 
