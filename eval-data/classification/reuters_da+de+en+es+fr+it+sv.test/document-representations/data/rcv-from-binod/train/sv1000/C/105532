Fler etableringar för Volvo Bussar . STOCKHOLM , 24 mars ( Reuter ) - Volvo Bussar förhandlar för tillfället om etableringar på flera marknader där man ännu inte finns . Dessutom pågår flera projekt på befintliga marknader . Det säger Volvo Bussars informationschef Kerstin Sterner till Reuters . " Vi har ett par tiotal projekt på gång i många delar av världen . Några kommer säkert att bli någonting medan andra misslyckas . . . På de marknader där vi inte finns vill vi komma in och där vi finns vill vi bli starkare " , säger Sterner och fortsätter : " Vi har som mål att en bit in på 2000 - talet bli världsmarknadsledande på tunga bussar . " I mars presenterade Volvo Bussar den nya ' B7R Bussen ' i Kapstaden i Sydafrika . Redan nu har ett par order kommit på bussen . " Det har kommit ett par order men volymen är fortfarande liten " , säger Sterner . - Henrik Persson 08 - 700 1011 . ( c ) Reuters Limited 1997 . 
