Lönsamhet högsta prioritet i Volvo - Gyll . STOCKHOLM , 19 mars ( Reuter ) - Att stärka Volvos konkurrenskraft och att skapa sund lönsamhet har högsta prioritet i Volvo . Det skriver VD Sören Gyll i en kommentar i årsredovisningen . " Ansträngningarna för att stärka Volvos konkurrenskraft och att skapa sund lönsamhet i fordonsrörelsen har nu högsta prioritet " , skriver Gyll . Han menar också att framtiden i Volvo kommer att vara minst lika händelserik som de senaste åren . " De närmaste åren kommer sannolikt inte att att bli mindre händelserika . Styrelsens och ledningens hela uppmärksamhet riktas nu mot transportmedelsrörelsen när konernen står inför en rad strategiskt och strukturellt viktiga beslut " , skriver Gyll . Han tillägger också sin övertygelse om att Volvo ska möta 2000 - talet som en konkurrenskraftig och självständig fordonstillverkare . - Henrik Persson 08 - 700 1011 . ( c ) Reuters Limited 1997 . 
