S BERETT FULLFÖLJA PENSIONSUPPGÖRELSEN . STOCKHOLM , 16 dec ( Reuter ) - Socialdemokraterna är beredda att fullfölja fempartiöverenskommelsen om det reformerade pensionssystemet . Det beslutade den socialdemokratiska partistyrelsen på måndagen enligt ett pressmeddelande . " Det är viktigt att vi nu kan gå vidare med reformeringen av pensionssystemet . Det gör att medborgarna kan känna trygghet i att vi får ett pensionssystem som är stabilt över tiden " , säger Maj - Inger Klingvall och Erik Åsbrink i en gemensam kommentar . Inriktningen i de fortsatta partiöverläggningarna ska vara att ingen avgiftsväxling ska ske , att åstadkomma ett premiereservsystem som förbättrar det offentliga sparandet jämfört med principöverenskommelsen och att de huvudsakliga ställningstagandena till de framtida reglerna för förtidspension och ålderspension ska göras i ett sammanhang . Därutöver bör det framtida pensionssystemet vara samhällsekonomiskt följsamt och fullt finansierat på både kort och lång sikt . " För att uppnå detta krävs ytterligare finansieringsåtgärder " , konstaterar socialdemokraterna . - Barbara Taltavull 08 - 700 1019 . ( c ) Reuters Limited 1996 . 
