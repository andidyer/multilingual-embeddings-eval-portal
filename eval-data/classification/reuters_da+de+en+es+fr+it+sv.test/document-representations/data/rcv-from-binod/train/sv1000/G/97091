REGERINGEN VÄLJER C FÖRE FACKET - METALL . STOCKHOLM , 6 sept ( Reuter ) - Regeringens förslag till ny arbetsrättslagstiftning bäddar för en tuff debatt på LO - kongressen . Förslaget innebär att regeringen väljer centern före facket . Det sade Metalls förbundsordförande Göran Johnsson till Reuters efter en pressfrukost på fredagen . " Min första reaktion är att man har valt centern före facket " , sade Johnsson . Mycket negativt i förslaget är att det ger rätt till visstidsanställning av fem personer vid sidan av arbetsrättsavtalet , framhöll han . Däremot konstaterade Johnsson att vad gäller turordningsreglerna har LO : s kampanj haft effekt . " Förslaget är inte bara negativt . Bland annat är turordningsreglerna intakta " , sade Johnsson . Om förslaget antas av riksdagen är risken uppenbar för en strid med facket . " Ytterst kan lagstiftarna köra över facket . Gör man det kommer vi att få en het debatt på vilket sätt vi kan ha inflytande på politiken " , sade Johnsson . - Henrik Alberius 08 - 700 1250 . ( c ) Reuters Limited 1996 . 
