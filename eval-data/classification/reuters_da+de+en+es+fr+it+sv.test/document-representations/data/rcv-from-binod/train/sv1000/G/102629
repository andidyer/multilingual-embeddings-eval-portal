S , C OCH V ÖVERENS OM ENERGIUPPGÖRELSE - AKINDER . STOCKHOLM , 3 feb ( Reuter ) - Socialdemokraterna , centerpartiet och vänsterpartiet kom sent söndag kväll överens om ett förslag till energiuppgörelse . Det säger näringsminister Anders Sundströms pressekreterare Peter Akinder till Reuters . " Centern , vänstern och socialdemokraterna har kommit överens om ett förslag till en energiuppgörelse . Detta ska nu presenteras och godkännas av partiernas riksdagsgrupper " , säger Akinder . Han vill inte kommentera innehållet i uppgörelsen . " Vi har inga kommenterar om uppgörelsens innehåll idag . Tid , plats och datum för offentliggörandet är ännu inte faställt " , säger Akinder , som hänvisar till Sundströms uttalande efter att förslaget blev klart . " Det är en mycket bra och ansvarsfull uppgörelse . Den talar både om hur kärnkraftsavvecklingen ska påbörjas och uppfyller kravet på att industrin inte skadas . Den kommer att ge ökad sysselsättning " , sade Sundström . Socialdemokraternas riksdagsgrupp informeras om förslaget i morgon tisdag . - Peter Fellman 08 - 700 1007 . ( c ) Reuters Limited 1997 . 
