SKF ska öka andel av eftermarknad . STOCKHOLM , 26 mars ( Reuter ) - SKF kommer inom de närmaste åren att försöka öka sin markandsandel inom eftermarknaden för rullningslager till personbilar . Det sade Tom Johnstone , chef för SKF : s Automotive Division på en analytikerträff på onsdagen . " Inom 3 - 4 år ska vi vara lika stora på eftermarknaden som inom OEM ( leveranser till biltillverkare ) " , sade Johnstone . Hur stor ökning av andelen som detta kräver ville han dock inte avslöja . En nyckel till framgång är att kunna leverera i stort sett hela det sortiment som distributören vill ha . SKF : s mål är därför att kunna täcka in 96 % av alla bilar . På det sättet kan SKF uppfylla distributörens önskan om en enda leverentör . " Vi kan erbjuda mer än andra tillverkare tack vare vår starka globala position och vårt breda sortiment " , säger Johnstone . Han påpekar att SKF inte tillverkar allt själv utan tar in en del från externa tillverkare . Eftermarknaden för kullager till fordon står för ca 7 % av SKF : s försäljning inom rullningslager ( 29 Mdr 1996 ) . - Joel Dahlberg 08 - 700 1011 . ( c ) Reuters Limited 1997 . 
