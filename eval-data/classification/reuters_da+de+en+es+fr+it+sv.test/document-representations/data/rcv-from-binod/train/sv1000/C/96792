SCA SPÅR PRISHÖJNING PÅ WELLPAPP . STOCKHOLM , 29 aug ( Reuter ) - SCA räknar med att kunna höja priserna på wellpapp under fjärde kvartalet . Det sade SCA Packagings chef Colin Williams vid en presskonferens på torsdagen . " Vi räknar med vissa prishöjningar på wellpapp under fjärde kvartalet " , sade Williams . Han tror på prishöjningar på 2 - 3 % under det fjärde kvartalet . Williams räknar med bättre efterfrågan under andra halvåret . En annan faktor som ger utrymme för prislyft är högre priser för testliner och planerade prishöjningar på kraftliner i början av september . Williams varnade dock för att en svagare marknad i USA för kraftliner kan påverka situationen i Europa . " Det finns ju alltid en risk att den amerikanska marknaden tappar farten " , sade han . Amerikanska leverantörer har ca 30 % av wellpappmarknaden i Europa och leveranserna från USA väntas öka om den amerikanska konjunkturen försvagas . - Joel Dahlberg 08 - 700 1005 . ( c ) Reuters Limited 1996 . 
