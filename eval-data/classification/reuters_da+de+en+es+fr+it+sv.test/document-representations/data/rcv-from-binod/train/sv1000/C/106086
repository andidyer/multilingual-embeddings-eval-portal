Volvo LV planerar inga nya samarbeten - Drotz . STOCKHOLM , 8 april ( Reuter ) - Volvo Lastvagnar planerar inga andra samarbeten än de pågående diskussionerna med Mitsubishi . Det säger Volvo LV : s investor relationsansvarige Kjell Drotz till Reuters . " Vi planerar inga andra samarbeten än de diskussioner som just nu förs med Mitsubishi " , säger Drotz . På frågan om ett köp av Mack kan ses som något annat än samarbete svarar han : " Det är inte så man ska tolka det . " Han vill dock inte utesluta att Volvo LV tittar på olika strategier och scenarier . " Internt tittar vi givetvis på olika scenarier och strategier . . . Vi har den storleken på lastvagnsmarknaden att vi måste följa den " , säger Drotz . Svenska Dagbladet uppger i dagens nummer att Volvo LV är på väg att köpa Renaults lastbilsbolag Mack i Nordamerika . - Henrik Persson 08 - 700 1011 . ( c ) Reuters Limited 1997 . 
