LINJEBUSS KÖPER BOLAG I TYSKLAND . STOCKHOLM , 21 feb ( Reuter ) - Linjebuss köper fyra privata bussbolag med verksamhet i tre olika regioner i Tyskland . Bolagen har sammanlagt en årlig omsättning på 170 Mkr , uppger Linjebuss i ett pressmeddelande . Bussbolagen bedriver huvudsakligen linjetrafik dels med fleråriga kontrakt , dels med koncessioner . " Vi har under ett par års tid byggt upp en stabil och lönsam verksamhet i Belgien samtidigt som vi noggrant studerat den tyska marknaden " , kommenterar Kurt Jofs , VD i Linjebuss . Köpen ingår i tidigare lämnad prognos om ett resultat efter finansnetto 1997 i nivå med 1996 års resultat . - Kristina Zetterlund 08 - 700 1005 . ( c ) Reuters Limited 1997 . 
