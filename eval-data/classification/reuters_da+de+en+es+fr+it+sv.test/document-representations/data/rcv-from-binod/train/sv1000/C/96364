ESSELTE VILL VÄXA 5 % PER ÅR . STOCKHOLM , 20 aug ( Reuter ) - Esselte strävar efter en årlig tillväxt på 5 % . Det säger bolagets koncernchef Bo Lundquist i Esseltes aktieinformationsblad Aktieposten . " Målsättningen är en årlig tillväxt på 5 % , exklusive nyförvärv " , säger Lundquist . Esselte satsar på organisk tillväxt men kan också komma att köpa företag . " Esselte kan också snabbt mobilisera 1 , 25 Mdr för förvärv av verksamheter " , skriver Aktieposten och tillägger att företag som kan bidra med synergieffekter är av störst intresse för Esselte . Den organiska tillväxten ska nås genom att vinna nya marknadsandelar och expandera i huvudsakligen Asien och Östeuropa . Esselte ska också utveckla nya produkter , främst med inriktning på etikett - och märkningsprodukter . En bred kundbas är av stor betydelse , framhåller Aktieposten . Bolagets satsningar kommer inte att riktas mot tillverkning av högteknologisk hårdvara för kontor , utan koncentreras på att utveckla tillbehör till datoriserade kontor . " En viktig del i Esseltes strategi är också inriktningen på de nya paneuropeiska och internationella kontorsvarukedjorna " , skriver Aktieposten . - Kristina Zetterlund 08 - 700 1005 . ( c ) Reuters Limited 1996 . 
