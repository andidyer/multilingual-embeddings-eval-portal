Scania ser tillväxt för stadsbussar . STOCKHOLM , 30 juni ( Reuter ) - Scania tror på att bolagets försäljning av stadsbussar i Brasilien kan öka . Det säger bolagets presschef Thomas Skoglund till Reuters . " Tidigare har man accepterat mycket lägre standard på citybussarna jämfört med vad vi har haft i Västeuropa , därför har vår försäljning varit låg . Men i samband med att miljömedvetenheten ökar i Brasilien så tror vi att marknaden för våra citybussar kan öka " , säger Skoglund . Scania har 4 % av stadsbussmarknaden och 35 % av långfärdsbussmarknaden i Brasilien . Nyligen levererade Scania två stadsbussar , som drivs med etanol , till Brasilien . - Henrik Persson 08 - 700 1011 . ( c ) Reuters Limited 1997 . 
