SPENDRUPS VINST FÖLL TILL 23 MKR . STOCKHOLM , 20 feb ( Reuter ) - Spendrups vinst före bokslutsdispositioner sjönk till 23 Mkr 1996 jämfört med 63 Mkr föregående år . Vid niomånadersrapporten 1996 spådde Spendrups ett resultat på runt 40 Mkr . Bolaget varnade i januari att helårsvinsten väsenligt skulle understiga tidigare lämnad prognos . Styrelsen föreslår en oförändrad utdelning på 1 , 45 kr per aktie . " Under det kommande året talar såväl interna som externa faktorer för en resultatåterhämtning " , skriver Spendrups i sin bokslutskommunike . Spendrups framhåller att de sänkta ölskatterna bör gynna den svenska bryggeribranschen . Dessutom har bolaget startat ett besparings - och rationaliseringsprogram . Hittills i år är utvecklingen också klart bättre , enligt Spendrups . Försäljningen ökade med 10 , 5 miljoner liter till över 300 miljoner liter . Exklusive dryckesskatter steg faktureringen med 4 , 5 % till 1 . 833 Mkr . Kostnaderna steg till 1 . 706 Mkr ( 1 . 589 ) . " Kostnaderna steg som en följd av ökade utgifter för löner , emballage och råvaror samt för investeringar i försäljning och marknadsföring " , skriver Spendrups . Resultatet belastades också av omstruktureringskostnader i samband med etableringen av en distributionscentral i Örebro . Resultatet förbättrades i den norska rörelsen . I Sverige ökade marknadsandelarna med 1 , 7 procentenhter till drygt 23 , 4 % och i Norge överstiger andelarna nu 4 % . Den totala marknaden för svenska bryggerier minskade med 3 % . Gränshandeln ökade ytterligare och ölförsäljningen sjönk 9 % . I Norge ökade öl - och läskkonsumtionen ett par procentenheter . Investeringarna var 336 Mkr . - Kristina Zetterlund 08 - 700 1005 . ( c ) Reuters Limited 1997 . 
