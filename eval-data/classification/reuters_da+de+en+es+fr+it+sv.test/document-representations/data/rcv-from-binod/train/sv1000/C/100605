NYINTRODUCERAT INTENTIA VINSTVARNAR . STOCKHOLM , 12 dec ( Reuter ) - Intentia varnar för att vinsten efter finansnetto kan komma att bli lägre än 25 Mkr 1996 . Den tidigare prognosen löd på 25 - 75 Mkr . Det skriver Intentia i ett pressmeddelande . Bolaget noterades den 22 november på börsen . Skälet till att Intentia utfärdar varningen är att försäljningen av programvaran Moves väntas öka mindre än de 40 % som bolaget räknat med . Intentias marginaler på Movex är höga . " Beroende på det tidsmässiga utfallet i ett antal pågående större försäljningsprojekt och effekten av den höga rekryteringstakten , finns risk att resultatet efter finansnetto 1996 kan komma att understiga den lägre nivån om 25 Mkr i det angivna prognosintervallet " , skriver bolaget . Omsättningen väntas öka 40 % till 1 , 5 Mdr under 1997 . Intentia har genomfört förvärv i Finland , Holland och Frankrike . Förvärven medför ingen väsentlig påverkan på 1996 års resultat , skriver bolaget . De har gjorts för att stärka försäljningspotentialen för Movex . - Lena Torlegård 08 - 700 1018 . ( c ) Reuters Limited 1996 . 
