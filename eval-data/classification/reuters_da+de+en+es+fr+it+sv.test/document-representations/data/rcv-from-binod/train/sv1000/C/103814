BPA ' S VINST STEG TILL 101 MKR . STOCKHOLM , 20 feb ( Reuter ) - BPA redovisar en vinst efter finansiella poster för 1996 på 101 Mkr , jämfört med 51 Mkr året innan . Det skriver BPA i sin bokslutskommunike . Företaget föreslår en utdelning på 0 , 30 kr per aktie . För 1995 gav bolaget ingen utdelning . BPA beräknar att vinsten efter finansiella poster för 1997 blir i nivå med 1996 . Koncernens fakturering ökade med 29 % till 5 . 317 Mkr trots en svag byggmarknad . Såväl faktureringen som orderingången har utvecklats starkast i underhållsverksamheten i den norska installationsrörelsen . Det nya affärsområdet Tillverkning och Underhåll expanderar mycket kraftigt . Orderingången ökade med 65 % och underhållsverksamheten mångdubblades till 428 Mkr från 47 Mkr . Första kvartalet i år beräknas bli svagt i linje med den avmattning i efterfrågan som kunde märkas i slutet av 1996 . " Därefter förväntas en återhämtning under andra halvåret 1997 " , skriver BPA . Koncernens rörelseresultat var nära oförändrat på 120 Mkr ( 121 ) . I rörelseresultatet för 1995 ingick försäljningen av målerirörelsen på 48 Mkr . Justerat för effekten av försäljningen ökade rörelseresultatet med 64 % och rörelsemarginalen med 0 , 9 procentenheter till 2 , 3 % . Resultatförbättringen beror på sammanslagningen av hela den svenska installationsrörelsen . Rörelseresultatet för Installation Sverige steg till 123 Mkr ( 72 ) . Räntenettot för koncernen förbättrades till 8 Mkr ( - 20 ) . Koncernens finansnetto förbättrades till - 19 Mkr ( - 70 ) . Vinsten efter skatt steg till 71 Mkr ( 55 ) . Orderingången förbättrades med 17 % ( justerat för måleri ) till 5 . 283 Mkr . Företagsköp är en central del i BPA : s expansionsstrategi . Under 1996 köptes totalt 11 företag . Koncernens kassaflöde sjönk till - 82 Mkr ( 232 ) . Kassaflödet i kärnverksamheten är positivt . Att överlikviditeten minskade planenligt i några projekt medförde negativa kassaflöden . - Peter Fellman 08 - 700 1007 . ( c ) Reuters Limited 1997 . 
