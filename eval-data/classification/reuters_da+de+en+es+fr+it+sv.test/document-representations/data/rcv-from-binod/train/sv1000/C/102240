ELECTROLUX STIGER EFTER VD - BYTE . STOCKHOLM , 27 jan ( Reuter ) - Nyheten om att Michael Treschow blir ny VD i Eletrolux togs emot mycket positivt på börsen . B - aktien steg med 18 kr till 444 . " Treschow har ett mycket gott rykte på marknaden och bytet kom som en överraskning . Leif Johansson är väl också stabil men har länge uppfattats som tråkig " , säger en mäklare . Andra tror att VD - bytet kan innebära nytt liv i företaget . " Electrolux är ett moget företag i en mogen bransch . Det är mycket lättare för en ny VD att genomföra nya satsningar och förändra företaget " , säger en annan mäklare . En analytiker tror att VD - bytet bröt den negativa trenden efter rapporten i fredags . " Det här var det positiva nyhetsflöde som aktien behövde . Jag tror att de analytiker som var positiva till rapporten i fredags nu lättare får fram sina åsikter " , säger han . - Henrik Persson 08 - 700 1011 . ( c ) Reuters Limited 1997 . 
