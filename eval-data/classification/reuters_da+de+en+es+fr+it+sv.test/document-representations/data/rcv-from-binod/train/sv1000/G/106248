Marginalskatter hotar kompetensen - Johannesson . STOCKHOLM , 9 april ( Reuter ) - Volvo PV : s VD Tufve Johannesson är kritisk till de svenska marginalskatternas inverkan på att behålla kompetens i Sverige . Det sade han vid ett seminarium på onsdagen . " Den svenska marginalskatten förhindrar anställandet av kompetens i Sverige " , sade Johannesson och fortsatte : " Detta är ett problem om vi vill ha kvar industrin i Sverige . . . Jag sänker gärna min lön om det skulle vara en symbol vilket jag i och för sig tycker är löjligt " . Han var också kritisk till energipolitiken . " Det kan inte vara så att när regeringen gjort en stollighet , att de ber oss lösa den " , sade Johannesson och tillade : " Sverige kommer inte att ha en egenutveckling i energifrågan utan det är viktigt att koordinera den med utlandet " . Johannesson ville dock poängtera att industriklimatet i Sverige är gott . Tidigare under dagen hade statssekreterare Peter Nygårds inbjudit bilindustrin till diskussioner för att tillsammans lösa långsiktiga problem . Johannesson välkomnade sådana diskussioner och tyckte förslaget var intressant . - Henrik Persson 08 - 700 1011 . ( c ) Reuters Limited 1997 . 
