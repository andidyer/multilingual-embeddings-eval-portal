Wallenberg stoppade bankfusion - SvD . STOCKHOLM , 1 juli ( Reuter ) - Peter Wallenberg stoppade fusionen mellan S - E - Banken och Nordbanken . Han avbröt förhandlingarna eftersom staten , företrädd av finansminister Erik Åsbrink , hade vissa politiska begränsningar . Spelet bakom den spruckna fusionen beskrivs i senaste numret av Månadens Affärer , uppger Svenska Dagbladet . S - E - Bankens ledning kände oro för att Nordbanken skulle göra ett maktövertagande snarare än en fusion på lika villkor . Björn Svedberg , som ville bli ordförande i den nya banken , hotade med myteri om affären drevs igenom . Björn Svedberg ville hålla ihop S - E - Banken för att få en stark förhandlingsposition gentemot staten . Investor ville däremot fusionera kontorsrörelsen med Nordbanken och låta Investor ta över kapitalförvaltning och investment banking . När Wallenberg och Dahlbäck insåg att Investor skulle få problem att lyckas med denna plan avbröt de samtalen . ( c ) Reuters Limited 1997 . 
