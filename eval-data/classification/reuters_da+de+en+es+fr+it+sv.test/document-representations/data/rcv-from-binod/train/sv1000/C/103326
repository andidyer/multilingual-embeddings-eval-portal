ROTTNEROS RESULTAT FÖRSÄMRADES KRAFTIGT . STOCKHOLM , 13 feb ( Reuter ) - Rottneros resultat försämrades kraftigt under fjolåret och för 1996 redovisar bolaget en förlust efter finansnetto på 69 Mkr . Motsvarande resultat för 1995 var en vinst på 759 Mkr . Under fjolåret föll terminskontrakt ut med ca 49 Mkr högre belopp än vad som skulle ha erhållits vid försäljning av främmande valutor till gällande avistakurs , skriver Rottneros och fortsätter : " Trots detta har kronförstärkningen under året medfört att helårsresultatet 1996 påverkats negativt med ca 33 Mkr jämfört med föregående år . " Styrelsen föreslår en utdelning på 0 , 20 kr per aktie för 1996 . I en prognos skriver Rottneros att inledningen av 1997 resultatmässigt kommer att bli svag . " I dagsläget är det svårt att förutse den fortsatta resultatutvecklingen för 1997 på grund av osäkerhet angående utvecklingen för försäljningspris , kostnader för insatsvaror samt kursutvecklingen för den svenska kronan . " Koncernens fakturering minskade till 1 . 575 Mkr ( 2 . 708 ) . Av den stod exportförsäljning för 1 . 203 Mkr ( 2 . 144 ) . Massa svarade för 1 . 453 Mkr ( 2 . 571 ) och sågade trävaror för 122 Mkr ( 137 ) av den totala försäljningen . Rörelseresultatet blev negativt med - 87 Mkr ( 747 ) , liksom resultatet per aktie som blev - 0 , 30 kr för 1996 jämfört med 3 , 45 kr för 1995 . Koncernens soliditet ökade till 77 % ( 68 ) . - Henrik Alberius 08 - 700 1250 . ( c ) Reuters Limited 1997 . 
