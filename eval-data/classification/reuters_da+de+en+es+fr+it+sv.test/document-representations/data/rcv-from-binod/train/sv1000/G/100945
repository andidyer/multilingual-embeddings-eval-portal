SAMTLIGA PARTIER INBJUDNA TILL PENSIONSSAMTAL - DN . STOCKHOLM , 19 dec ( Reuter ) - Fempartiöverenskommelsen i pensionsfrågan utvidgas nu till att omfatta samtliga riksdagspartier . Det framgår av en inbjudan som statsminister Göran Persson skickat ut , skriver Dagens Nyheter . Folkpartiets representant Bo Könberg är irriterad över den nya vändningen . " Det är mycket konstigt att partier , som är emot uppgörelsen , inbjuds till partiledaröverläggningarna . Jag har svårt att se syftet med detta " , säger Könberg . Persson vill enligt en anonym talesman lyssna till alla partier i frågan . " Statsministern tycker det är viktigt att lyssna till alla , men om det här ske ses som ett försök att bredda pensionsuppgörelsen vet jag inte " , säger talesmannen . Moderaterna framhåller dock att de inte är beredda att kompromissa mer i pensionsfrågan . " Nej ( vi kompromissar inte mer ) " , säger vice partiledare Lars Tobisson . ( c ) Reuters Limited 1996 . 
