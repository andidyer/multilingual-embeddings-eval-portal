Investor kan öka i ABB - VD ( RPT ) . STOCKHOLM , 11 juni ( Reuter ) - Investor kan tänka sig att köpa ytterligare ABB - aktier om Incentive ytterligare minskar sitt innehav efter februari 1998 . Det uppgav Investors VD Claes Dahlbäck vid en telefonkonferens på onsdagen . " Om kursen är rätt så kan vi tänka oss det " , sade Dahlbäck . Incentives VD Mikael Lilius sade dock att inga planer finns för när Incentive ska sälja sina resterande ABB - aktier efter februari 1998 . " Vi har lovat att inte sälja fler aktier tills ferbuari 1998 . Sedan har vi inga planer fastlagda " , sade Lilius . Claes Dahlbäck framhöll vidare att Investors direkta och indirekta innehav i ABB för närvarande är tillräckligt för erbjuda ett aktivt ägande i ABB . Han uppgav att Investor i stort sett har använt den kassa bolaget hade i början av året , men att Investors balansräkning fortfarande är stark . " Det finns heller ingen anledning att vi inte skulle kunna ha en viss belåning av den " , sade Dahlbäck . ABB blir efter onsdagens köp Investors femte största innehav , enligt Dahlbäck . - Kristina Zetterlund 08 - 700 1005 . ( c ) Reuters Limited 1997 . 
