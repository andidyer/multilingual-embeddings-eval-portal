Volvo bekräftar samarbete med TWR . STOCKHOLM , 26 mars ( Reuter ) - Volvo Bussar bekräftar att ett samarbete med brittiska TWR ska inledas för att utveckla chassi för Volvo Bussar . Det säger Volvo Bussars informationschef Kerstin Sterner till Reuters . " Jo , det stämmer att vi ska inleda ett samarbete . Men jag vill inte säga mer förrän pressreleasen " , säger Sterner . Volvo har en presskonferens idag kl 11 . 00 i Uddevalla där man ska presentera samarbetet . Kl 12 . 00 går en pressrelease ut från Volvo Bussar . " Vi ville lägga presskonferensen i Uddevalla eftersom det här kommer att betyda en del för orten med fler arbetstillfällen " , säger Sterner . Samarbetet kommer att bli det andra mellan Volvo och TWR . Förra året bildades Autonova som är hälftenägt av TWR och hälftenägt av Volvo . Autonova har utarbetet bilchassin för Volvos C70 modell . Snart kommer Autonova att starta volymproduktion av C70 chassit och tillverkningen väntas nå 20 . 000 enheter första året . Volvo bussar tillverkade förra året 7 . 410 bussar vilket gör bolaget till den näst största busstillverkaren i världen efter Mercedes Benz . TWR ägs av den forne racerföraren Tom Walkinshaw . Bolaget har tidigare inte tillverkat busschassin . - Henrik Persson 08 - 700 1011 . ( c ) Reuters Limited 1997 . 
