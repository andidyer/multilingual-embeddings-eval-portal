ICB GÖR TROLIGEN MINDRE VINST 96 - VD . STOCKHOLM , 19 dec ( Reuter ) - ICB kommer att sannolikt att göra en mindre vinst 1996 . Det säger bolagets VD Ola Lorentzon till Reuters . " Exklusive fartygsförsäljningar och valutakursdifferenser är det troligt att det blir ett mindre överskott för året " , säger Lorentzon . Rensat för fartygsförsäljningar och kursdifferenser gjorde bolaget en vinst på 4 , 3 Mkr årets första nio månader . " Det håller sig nog " , säger Lorentzon . Enligt Lorentzon gjorde bolaget en vinst före skatt på 237 , 2 Mkr årets första nio månader . Valutaomräkningar tyngde resultatet med 2 , 1 Mkr medan fartygsförsäljningar gav en positiv effekt på 235 Mkr . Spotmarknaden för VLCC - fartygen bör stiga ytterligare 1997 och 1998 till följd av få nybeställningar samt ökad oljekonsumtion , spår Lorentzon . " Om det fortsätter i den här takten bör intjäningen bli 2 . 000 - 3 . 000 dollar bättre i snitt 1997 " , säger han . Lorentzon tror att marknaden för Suezmax kommer att följa samma trend och att inseglingen kan komma att öka 1 . 000 - 2 . 000 dollar nästa år . Färre nybeställningar och stigande skrotning bör gynna tankmarknaden framöver . " Nästa år kan jag inte tänka mig annat än att det blir en minskning av flottan " , säger Lorentzon . ICB Shipping har ännu inte bestämt om optionen på en andra Suezmaztanker från Daewoo - varvet i Sydkorea ska utnyttjas . " Jag tror att optionen är billigare än marknadspriset " , kommenterar Lorentzon , men tillägger att skillnaden inte är enorm . - Kristina Zetterlund 08 - 700 1005 . ( c ) Reuters Limited 1996 . 
