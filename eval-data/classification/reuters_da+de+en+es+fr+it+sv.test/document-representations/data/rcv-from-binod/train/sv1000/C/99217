PRIFAST VISAR VINSTLYFT JAN - SEPT . STOCKHOLM , 7 nov ( Reuter ) - PriFasts vinst efter finansnetto ökade til 65 Mkr årets tre första kvartal jämfört med 9 Mkr motsvarande period i fjol . PriFast spår en helårsvinst efter finansnetto på lägst 75 Mkr , inklusive hittills uppnådda avyttringsvinster om 20 Mkr . Till detta kommer eventuella ytterligare fastighetsförsäljningar under resten av året , uppger PriFast i sin delårsrapport . Vid halvårsrapporten lämnade bolaget en prognos om ett resultat efter finansnetto 1996 som väsentligt skulle överträffa det proformaresultat om 35 Mkr som angavs i prospektet om samgående mellan PriFast och Stancia . Till detta skulle realisationsvinster om 16 Mkr tillkomma samt effekten av eventuella ytterligare fastighetsförsäljningar . Vinsten exklusive vinster från fastighetsförsäljningar ökade 36 Mkr till 45 Mkr . Samgåendet med Stancia förklarar till stor del resultatförbättringen . För jämförbar verksamhet steg vinsten efter finansnetto men före vinster från fastighetsförsäljningar med 73 % till 45 Mkr . Omstruktureringskostnader på knappt 13 Mkr avräknades mot den omstruktureringsreserv som avsattes i samband med köpet av Stancia . Den outnyttjade delen av omstruktureringsreserven var 11 Mkr vid utgången av september . Intäkterna förbättrades till 369 Mkr ( 136 ) . Uthyrningsgraden var oförändrat 97 % jämfört med årsskiftet . Soliditeten steg med 5 procentenheter till 28 % . Den genomsnittliga upplåningsräntan för räntebärande skulder ökade med 0 , 06 procentenheter till 8 , 07 % vid periodens utgång jämfört med årsskiftet . Ökningen beror på amortering av lån i utländsk valuta med låg ränta , enligt PriFast . Räntebärande skuldnetto var 2 . 217 Mkr vid periodens slut . - Kristina Zetterlund 08 - 700 1005 . ( c ) Reuters Limited 1996 . 
