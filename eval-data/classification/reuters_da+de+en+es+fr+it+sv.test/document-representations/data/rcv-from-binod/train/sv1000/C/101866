SEGERSTRÖMS VINST FÖLL TILL 34 , 8 MKR . STOCKHOLM , 20 jan ( Reuter ) - Segerström & Svensson redovisar en vinst efter finansnetto 1996 på 34 , 8 Mkr ( 47 , 5 ) . Försäljningen för året uppgick till 482 , 1 Mkr ( 470 , 8 ) . Det framgår av bolagets preliminära bokslutskommunike . Styrelsen föreslår en utdelning på 4 , 60 kr per aktie . Försäljningsökningen är helt relaterad till en ökad fakturering av produktionsverktyg , med lägre täckningsbidrag , till bolagets kunder för kommande produkter . Exklusive den försäljningen har faktureringen sjunkit med 18 Mkr under 1996 , jämfört med 1995 . Denna försäljningsminskning är hänförd till modellbyten inom elektronikindustrin och en avmattning i konjunkturen , skriver Segerström & Svensson . Vinsten per aktie uppgick till 16 , 11 kr per aktie efter skatt , vilket kan jämföras med 22 , 20 kr samma period 1995 . Soliditeten ökade till 49 , 6 % vid årets slut , jämfört med 43 , 4 % samma tidpunkt 1995 . - Olle Lindström 08 - 700 1015 . ( c ) Reuters Limited 1997 . 
