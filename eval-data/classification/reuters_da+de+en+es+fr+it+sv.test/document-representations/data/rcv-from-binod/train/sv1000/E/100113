TVEKSAMT VÄRDE I RB ' S INFLATIONSUNDERSÖKNING - H & Q . STOCKHOLM , 2 dec ( Reuter ) - Fondkommissionärsfirman Hagströmer & Qviberg ifrågasätter nyttan med Riksbankens inflationsundersökning . Hittills har de aktörer som ingår i Riksbankens inflationsenkät , liksom övriga ekonomiska experter , kraftig överskattat inflationen under de senaste åren . " I den inflationsenkät som presenterades i november 1995 räknade man med att inflationen skulle uppgå till 3 , 0 - 3 , 5 % om ett år . Om vår prognos slår in blir den - 0 , 1 % " , skriver Hagströmer & Qviberg . " Det är därför svårt att tro att Riksbanken kommer fästa någon större vikt vid den här inflationsenkäten " , anser fondkommissionärsfirman . Hagströmer & Qviberg påpekar att det finns åtskilliga andra inflationsenkäter och att några av dem verkar vara bättre än Riksbankens . " Det senaste året har detaljhandeln ( i KI : s tjänstebarometer ) och hushållen varit bäst på att spå inflationen " , konstaterar Hagströmer & Qviberg . Hagströmer & Qviberg räknar med att konsumentprisindex ( KPI ) sjunker med 0 , 1 % i november jämfört med månaden innan , vilket gör att inflationstakten ligger kvar på - 0 , 1 % . Det som påverkat under november är , enligt Hagströmer & Qviberg , säsongsnormala prissänkningar på kläder och skor , prissänkningar på färska grönsaker och frukt , lägre räntekostnader för egna hem och högre priser på flygresor . I oktober var konsumentpriserna oförändrade för månaden . Sjunker priserna i november , betyder det att Sverige haft deflation två månader i följd . Riksbankens inflationsundersökning presenteras onsdagen den 4 december . - Barbara Taltavull 08 - 700 1019 . ( c ) Reuters Limited 1996 . 
