CSFB upprepar köp i Astra , målkurs 189 kr . STOCKHOLM , 30 juni ( Reuter ) - Investmentbanken Credit Suisse First Boston ( CSFB ) håller fast vid sin köprekommendation för Astra . Riktkursen för A - aktien är 189 kr för den kommande tolvmånadersperioden , skriver CSFB i en analys daterad den 25 juni . För 1997 spår CSFB att läkemedelsbolaget gör en vinst per aktie på 6 , 50 kr och 1998 väntas den öka till 7 , 40 kr . Den genomsnittliga vinsttillväxten för den kommande femårsperioden tror banken blir 13 % om året . Bakom köprekommendationen ligger godkännandet i USA av astmamedlet Pulmicort Turbuhaler . CSFB spår att Pulmicort kommer att sälja för 8 . 278 Mkr år 2000 . Banken tror att världsmarknaden för astmaläkemedel växer till 10 . 723 miljoner dollar år 2000 . Av marknaden kommer Pulmicorts kategori , Corticosteroider , att ha 4 . 325 miljoner dollar . År 2000 spås försäljningen av Losec att uppgå till 27 . 102 Mkr . Astras totala försäljning väntas samma år vara 64 . 416 Mkr . - Henrik Persson 08 - 700 1011 . ( c ) Reuters Limited 1997 . 
