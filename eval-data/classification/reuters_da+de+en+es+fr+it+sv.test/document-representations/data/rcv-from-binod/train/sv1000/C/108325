Betalkortskunder lika lönsamma som övriga - Comviq . STOCKHOLM , 22 maj ( Reuter ) - Comviqs nya stora kundsegment , betalkort för mobiltelefoner , är lika lönsamt som bolagets övriga kundsegment . Det säger VD Lars - Johan Jarnheimer till Reuters . " Den här kundkatergorin är lika lönsam om inte lönsammare " , säger han . En orsak till detta är att betalkorten inte knyts till någon telefonförsäljning och därmed blir det inte någon ersättning till återförsäljaren . Provision till återförsäljare är en stor kostnad för NetCom , ca 2000 kr per ny abonnent under första kvartalet . Till saken hör också att taxan per minut för betalkortskunden i snitt är ungefär dubbelt så hög som för abonnemangskunden . Betalkortskunden slipper dock abonnemangsavgiften . Comviq har hittills i år sålt 100 . 000 betalkort men i stort sett hela den försäljningen ligger under andra kvartalet . " Betalkortsförsäljningen fick ingen reultateffekt under första kvartalet " , säger Jarnheimer . En annan effekt av betalkorten är att vissa kunder , som under normala fall skulle valt att ta ett abonnemang , nu väljer att använda sig av betalkort . Det bör i sin tur innebära en minskad andel nya kunder som resulterar i ersättning till återförsäljare . " Det vore konstigt om inte det blev följden " , säger NetComs finansdirektör Jörgen Latte . - Joel Dahlberg 08 - 700 1007 . ( c ) Reuters Limited 1997 . 
