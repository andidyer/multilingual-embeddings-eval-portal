STORA FÖRBEREDER ASIATISK SATSNING . STOCKHOLM , 4 okt ( Reuter ) - Stora har inrättat en speciell grupp som ska utreda Storas möjligheter för en fastare etablering i Sydostasien . Det sade bolagets VD Lars - Åke Helgesson på Den Svenska Industridagen på Svenska Handelskammmaren i London på torsdagen . " Det är en grupp som mer systematiskt ska titta på vad vi kan göra för att etablera oss fastare " , sade Helgesson som tror att det så småningom blir fråga om att starta produktion i Sydostasien . " På längre sikt tror jag inte vi kan fortsätta att bara exportera . . . På sikt måste vi ha någon form av produktion " , sade Helgesson . Stora tittar framför allt på möjligheterna inom kärnområdena grafiska papper och kartong . Sydostasiengruppen , som leds av Stora Feldtmuhles VD Per Knuts , ska vara färdig med sin genomgång i slutet av året . Det som lockar Stora är den starka tillväxten i Sydostasien . " Vi tror att det blir fortsatt hög tillväxt under lång tid framöver " , sade Helgesson . - Joel Dahlberg 08 - 700 1011 . ( c ) Reuters Limited 1996 . 
