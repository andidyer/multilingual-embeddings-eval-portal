STADSHYPOTEK KAN OMPRÖVA JA TILL SKANDIA - BUD . STOCKHOLM , 25 nov ( Reuter ) - Stadshypotek kan komma att ompröva sin rekommendation till aktieägarna att acceptera Skandias bud . Det sade bolagets ordförade Gösta Renell vid en presskonferens på måndagen . " Om det kommer ett annat bud har styrelsen att pröva detta . . . Vi får väl se hur det budet ser ut " , sade Renell . Stadshypotek har haft kontakt med andra potentiella budgivare . " Det har inte varit utarbetade propåer men det har varit en dialog " , sade Renell . Skandia Stadshypotek vill inte säga hur man gör om staten tackar nej till erbjudandet . " Vi vill ha 90 % men vi kan tänka oss att behålla de aktier vi får in " , sade Skandias informationschef Anders Lundblad men utan att vilja ge någon nedre gräns . - Joel Dahlberg 08 - 700 1011 . ( c ) Reuters Limited 1996 . 
