Klippan gjorde storförlust . STOCKHOLM , 4 mars ( Reuter ) - Klippans Finpappersbruk rapporterar en förlust efter finansnetto på 72 , 5 Mkr för helåret 1996 . Det är en rejäl försämring jämfört med helåret 1995 då företaget redovisade en vinst på 54 , 4 Mkr . Faktureringen minskade till 849 Mkr , jämfört med 1 . 001 Mkr föregående år . Styrelsen föreslår att ingen utdelning ges för verksamhetsåret 1996 . Året innan hamnade utdelningen på 2 kr per aktie . Klippan har beslutat att ta en ny inriktning och omvandlas från ett finpappersföretag till ett nischföretag för specialpapper . " Klippan skall koncentrera verksamheten till lönsamma produkter och produktionsenheter . MBL - förhandlingar skall därför inledas rörande : stängning av pappersmaskin 9 i Klippan samt genomförande av kraftfulla rationaliserings - och kostnadsbesparingsprogram för hela Klippankoncernen " , skriver företaget . Huvudförklaringen till det stora vinstraset förklaras av kronförstärkningen , massaprisraset , minskade marginaler mellan pappers - och massapriser samt uppstartningsproblem för pappersmaskin 10 , enligt företagets bokslutskommunike . " Den svenska kronan har stärkts med cirka 10 % under året vilket påverkat resultatet negativt med runt 60 Mkr " , skriver Klippan . Resultatet för fjärde kvartalet 1996 blev 25 Mkr sämre än förväntat . Hälften av detta kommer från mindre volymer och ogynnsam leveransmix . Resten kommer från ökade energi - och lönekostnader samt pensionsåtaganden på 6 Mkr , som belastat sista kvartalet , enligt Klippan . - Olle Lindström 08 - 700 1015 . ( c ) Reuters Limited 1997 . 
