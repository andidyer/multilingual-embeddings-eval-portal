SKF startar lagertillverkning i Indonesien . STOCKHOLM , 20 maj ( Reuter ) - SKF har köpt 60 % av aktierna i det indonesiska lagerföretaget PT Logam Sari Bearindo ( LSB ) . Det uppger SKF i ett pressmeddelande . PT Federal Motor , som är en del av bilkoncernen Astra Group , är säljare . Efter försäljningen har Federal Motor ca 30 % i LSB . LSB tillverkar spårkullager och har en försäljning på 110 Mkr . Därmed kommer SKF : s omsättning i Indonesien att överstiga 260 Mkr tillsammans med importen . " Den indonesiska lagermarknaden har utvecklats mycket starkt under senare tid - den årliga tillväxten ligger på drygt 10 % " , skriver SKF . - Kristina Zetterlund 08 - 700 1005 . ( c ) Reuters Limited 1997 . 
