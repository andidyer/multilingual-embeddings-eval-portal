STENA LINE SÄLJER OCH ÅTERHYR FÄRJA . STOCKHOLM , 20 dec ( Reuter ) - Stena Line säljer frakt - och passagerarfärjan Stena Jutlandica till Stena Rederi för ca 670 Mkr . Som en del av affären återhyr Stena Line färjan på tio år . Försäljningen sker till bokfört värde men tillför Stena Line ca 200 Mkr i likvida medel . Stena har rätt att köpa tillbaka fartyget efter tre år . Det sker då till " bokfört värde genom en kvartalsvis löpande option " , skriver Stena i ett pressmeddelande . Bolaget upprepar sin prognos om en förlust efter finansnetto på 450 Mkr för 1996 . " Bakgrunden till fartygsförsäljningen är att Stena Line under vintern / våren behöver förstärka sin likviditet som en följd av 1996 års kraftiga förlust och ett omfattande investeringsprogram under 1997 med bland annat leverans av två nya HSS - färjor " , skriver Stena Line . - Joel Dahlberg 08 - 700 1011 . ( c ) Reuters Limited 1996 . 
