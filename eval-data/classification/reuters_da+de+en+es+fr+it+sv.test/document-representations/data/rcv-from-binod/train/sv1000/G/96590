UPPGÖRELSE OM ARBETSRÄTT KLAR I STATLIGA SEKTORN . STOCKHOLM , 23 aug ( Reuter ) - Arbetsgivarverket , SACO - S och TCO - OF har gjort en preliminär överenskommelse om den statliga arbetsrätten . Överenskommelsen innebär att arbetsgivarnas önskemål om längre provanställningstider och visstidsanställningar har accepterats . Samtidigt har de fackliga organisationerna fått igenom sina krav på ökad trygghet för de personer som får sådana anställningar och bättre villkor för de som har vikariat , skriver parterna i ett gemensamt pressmeddelande . Parterna fortsätter samtalen i några frågor . I två frågor har parterna inte lyckats komma överens . Det handlar dels om arbetsgivarens önskan att kvalitetskraven ska väga tyngre än turordning . - Pernilla Åkerström 08 - 700 1016 . ( c ) Reuters Limited 1996 . 
