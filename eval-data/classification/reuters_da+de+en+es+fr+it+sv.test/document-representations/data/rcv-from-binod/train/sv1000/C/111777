Hufvudstaden Int gjorde en vinst på 11 Mkr . STOCKHOLM , 14 aug ( Reuter ) - Hufvudstaden International gjorde ett resultat pro forma på 11 Mkr de första sex månaderna i år . I resultatet ingår räntekostnader i de lokala bolag som förvärvas från Hufudstaden . Förvärvet belastar andra halvåret 1997 , vilket får bolaget att beräkna en mindre förlust helåret 1997 . Uthyrningsgraden steg till 89 % från 81 % vid årsskiftet . Hyresintäkterna steg till 89 , 3 Mkr från 88 , 2 Mkr första halvåret i fjol . Förändringen beror på valutaeffekter som ökade intäkterna med 4 , 1 Mkr och ökade intäkter i Berlin och Paris med 2 , 1 Mkr . I Tokyo minskade intäkterna med 2 , 3 Mkr och i London med 2 , 7 Mkr . Hyresintäkterna i London steg till 2 miljoner pund från 1 , 8 förra året . Nyuthyrningen i London steg med 60 % jämfört med första halvåret 1996 . Efterfrågan på lokaler beräknas vara fortsatt stor , och Hufvudstadens uppgång som inleddes 1993 beräknas fortsätta , skriver Hufvudstaden . I Paris steg hyresintäkterna till 40 miljoner franc från 39 . Hufvudstaden bedömer att hyror och fastighetspriser på hyresmarknaden i Paris har stabiliserats . Hyresnivån där är 3 . 000 franc per år och kvadratmeter . Driftskostnaderna var i princip oförändrade på 22 , 6 Mkr ( 22 , 8 ) . Rörelseresultat sjönk till 41 , 5 Mkr första halvåret från 67 , 0 Mkr pro forma . Investeringarna det första halvåret var 65 , 9 Mkr , varav 18 , 9 Mkr avser ett projekt vid Conduit Street i London och 26 , 4 Mkr vid Great Marlborough Street i London . - Elisabeth Kark 08 - 700 1008 . ( c ) Reuters Limited 1997 . 
