Pepsi avvisar Spendrups påstående . OSLO , 5 aug ( Reuter ) - Pepsi Cola avvisar bestämt att Spendrups har rätt att förlänga sitt produktionsavtal . " Avtalen vi pratar om här är kristallklara till 100 % . De är tidsbegränsade " , säger Morthen Johannessen , direktör på Pepsi , till Reuters . Spendrups VD Jens Spendrup uppgav tidigare idag att bolaget har rätt att förlänga sitt kontrakt med Pepsi . Han sade också att Spendrups kommer att göra allt för att skydda sina intressen i den situation som har uppstått . Pepsi Cola avvisar alltså Spendrups påståenden . " Det finns varslingsdatum i avtalen med våra bryggerier där båda parterna kan välja mellan att förnya , omförhandla eller säga upp avtalet " , säger Morthen Johannessen . " Varslingspunkten här låg en tid in i framtiden , men vi vill ge en så lång tisdsfrist som möjligt . Det är inget tvivel om att avtalet kan sägas upp " , säger han . Johannessen uppger att Pepsis kontrakt med norska Lerum går ut vid årsskiftet 2003 / 2004 . " Vi har inte förhandlat fortlöpande med Ringnes om produktion i Norge , vi har bara samtalat " , tillägger han . Orkla vill inte kommentera konflikten mellan Pepsi och Spendrups . " Vi vill inte gå närmre in på förhållandet mellan Pepsi och dess bryggerier " , säger Harald Stenstadvold , direktör på Orkla . Stenstadvold vill därför inte heller kommentera om han känner till om Spendrups har rätt till att förlänga avtalet eller inte . - Terje Solsvik + 47 22 936975 . ( c ) Reuters Limited 1997 . 
