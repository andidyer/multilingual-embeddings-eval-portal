ÖRESUNDS VINST STEG JAN - SEPT . STOCKHOLM , 14 okt ( Reuter ) - Öresunds resultat steg till 414 , 0 Mkr årets första nio månader jämfört med 386 , 2 Mkr motsvarande period i fjol . Nettoförsäljningar av aktier och värdepapper minskade till 22 Mkr under rapportperioden från 454 Mkr samma tid förra året . Substansvärdet ökade 20 % till 178 kr per aktie under perioden 1 januari till den 30 september i år , justerat för lämnad utdelning om 10 , 75 kr per aktie . Stockholms fondbörs generalindex steg också 20 % under perioden . " Utvecklingen för Custos och Industrivärden var Öresunds stor glädjeämnen under det tredje kvartalet " , skriver Öresund i sin delårsrapport . Dessa innebar att portföljen utvecklades i nivå med Stockholms fondbörs generalindex trots att den efter första kvartalet var 7 % efter och vid halvårsskiftet 4 % efter index , uppger bolaget . Börskursen den 30 september var 142 , 50 kr jämfört med 125 kr den 31 december i fjol . Det innebar en minskning av investmentbolagsrabatten till 20 % ( 26 % ) , skriver Öresund . Marknadsvärdet på Öresunds portfölj var 2 . 712 Mkr den 30 september , jämfört med 2 . 700 Mkr den 31 december i fjol . Det bokförda värdet ökade till 2 . 516 Mkr från 2 . 449 Mkr vid årsskiftet . Bolagets likvida medel backade till 52 Mkr från 171 Mkr den 31 december 1995 , skriver Öresund . - Kristina Zetterlund 08 - 700 1005 . ( c ) Reuters Limited 1996 . 
