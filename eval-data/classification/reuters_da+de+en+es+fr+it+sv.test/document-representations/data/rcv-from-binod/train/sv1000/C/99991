VATTENFALL VILL SÄKRA INTRESSE I GULLSPÅNG . STOCKHOLM , 29 nov ( Reuter ) - Vattenfall och Graninge går ihop i det gemensamma bolaget GK Intressenter för att stärka sina intressen i Gullspångs Kraft . Det säger Vattenfalls vice VD Anders Hedenstedt till Reuters . " Vi och Graninge är de stora minoritetsägarna . Det här gör vi för att våra intressen som stora minoritetsägare tillräckligt ska tas tillvara " , säger Hedenstedt . Han anser det vara strategiskt viktigt att slå ihop ägarandelarna för att gemensamt komma över 30 % av aktiekapitalet . " När en ägare innehar över 30 % av aktiekapitalet är det ett synligt ägande . Därför anser vi det här vara ett bra sätt att tillvarata bådas våra intressen " , säger Hedenstedt . Han vill inte kommentera om GK Intressenter kommer att öka sitt ägande i Gullspångs Kraft . " Vi har inte tagit ställning till detta " , säger Anders Hedenstedt . - Peter Fellman 08 - 700 1007 . ( c ) Reuters Limited 1996 . 
