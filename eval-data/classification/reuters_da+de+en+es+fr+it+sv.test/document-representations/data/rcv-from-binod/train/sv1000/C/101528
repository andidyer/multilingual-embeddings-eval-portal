GOLDMAN REKOMMENDERAR AVVAKTA SÄLJ SVENSKA BANKER . STOCKHOLM , 13 jan ( Reuter ) - Handelsbankens bud på Stadshypotek kan sätta fart på strukturomvandlingen i den svenska bankbranschen , vilket bör vara goda nyheter för investerare som sitter långa i svenska bankaktier . Dessutom är svenska bankaktier inte särskilt högt värderade i ett internationellt perspektiv , skriver Goldman Sachs i en analys av de europeiska bankerna . " Då kursutvecklingen på senare tid varit mycket god och kan locka till översyn av sina portföljvikter vill vi uppmana investerare att motstå frestelsen att sälja " , skriver investmentbanken . De svenska bankerna värderas till två gånger bokfört värde , vilket kan verka dyrt i ett kontinentaleuropeiskt perspektiv , men jämfört med lika lönsamma banker världen över är svenska bankaktier inte särskilt dyra , menar Goldman Sachs . Ytterligare en faktor som talar för de svenska bankerna är , enligt Goldman , att en fortsatt rationalisering av banksektorn torde förbättra uthålligheten i den nuvarande avkastningen på eget kapital . Dessutom kommer den pånyttfödda tillväxt i lånestocken som Goldman förutspår att ge direkta resultateffekter då de svenska bankerna är väl förberedda för alla typer av tillväxt på lånesidan och har bra kundmarginaler . Slutligen pekar Goldman på ännu en faktor som bör få investerarna att hejda sina säljimpulser , nämligen att de svenska bankerna tillhör de mest aktieägarvänliga bankerna i världen och upprepar sin uppmaning att inte sälja ännu . " Vi tror att det största misstag som en investerare skulle kunna göra just nu är att kliva av för tidigt . . . Vi ser en lång ' bull - market ' för svenska bankaktier , driven av tre huvudsakliga faktorer : återhämtning , tillväxt och konsolidering " , skriver Goldman . Nordbanken har tidigare satts upp på Goldmans ' priority list ' och Handelsbanken har givits rekommendationen ' market outperformer ' . - Jörgen Österberg 08 - 700 1008 . ( c ) Reuters Limited 1997 . 
