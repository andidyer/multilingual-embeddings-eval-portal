Detrusitol presenteras på kongress i USA - P & U . STOCKHOLM , 11 april ( Reuter ) - Material från fas III - studien för Pharmacia & Upjohns urininkontinensmedel Detrusitol kommer att presenteras på en kongress i USA som påbörjas i helgen . Det säger Sören Densjö , informationschef på P & U i Sverige till Reuters . " Det är en urologikongress i New Orleans och Detrusitol kommer att finnas med i den vetenskapliga redovisningen " , säger Densjö . Han säger dock att P & U inte planerar att skicka ut något pressmeddelande från kongressen . Enligt uppgifter till Reuters kommer inte P & U själva att hålla i presentationen utan den sköts istället av utomstående vetenskapsmän och läkare . Det är dock okänt hur pass omfattande materialet är . P & U har ansökt om godkännande för Detrusitol i Sverige och USA men några resultat från fas III - studien har inte presenterats offentligt sedan i december . P & U har även haft diskussioner med FDA angående en eventuell snabbehandling av Detrusitol . " Vi väntar på FDA : s svar i den här frågan " , säger Densjö . - Joel Dahlberg 08 - 700 1011 . ( c ) Reuters Limited 1997 . 
