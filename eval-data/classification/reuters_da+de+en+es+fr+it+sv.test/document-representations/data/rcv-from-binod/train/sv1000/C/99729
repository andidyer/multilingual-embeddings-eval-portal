NCC ' S SILJA - ANDEL KAN ÄNDRAS AV LÅNLÖSEN . STOCKHOLM , 21 nov ( Reuter ) - NCC : s nuvarande ägarandel på 33 % i Silja kan komma att påverkas + - 5 % av det inlösen av ett konvertibelt lån mot nya aktier som sju huvudägare , däribland NCC , idag ställde sig bakom . Det säger NCC : s informationsdirektör Hans - Olof Karlsson till Reuters . " Beroende på hur många andra aktieägare förutom de sju huvudägarna som tecknar sig för de nya aktierna påverkar det vår andel i Silja med + - 5 % " , säger Karlsson . Annars har NCC inte för avsikt att nu förändra sitt ägande i Silja . " Ingen förändring av vår strategi har heller skett . Vi ser inte ägandet i Silja som en del av vår kärnverksamhet . Därför ligger det i NCC Invest . Långsiktigt är vi inte en lämplig ägare " , säger Karlsson . Tidigare idag meddelade Silja att de sju huvudägarna NCC , UPM - Kymmene , Enso , Pohjola , Neste , Teollisuusvakuutus och Merita lovat omvandla konvertibla lån för 325 miljoner finska mark till nya aktie ' för åtminstone den motsvarande summan ' . Anledningen är det skuldtyngda färjerederiet behöver minska sin skuldbörda . - Henrik Alberius 08 - 700 1250 . ( c ) Reuters Limited 1996 . 
