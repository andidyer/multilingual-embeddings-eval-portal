Avgång inget nytt beslut - Svedberg . STOCKHOLM , 18 mars ( Reuter ) - S - E - Bankens avgående VD Björn Svedberg har trots tidigare bedyranden om det motsatta under en längre tid vetat att han inte skulle ställa upp som VD efter att hans femårskontrakt gick ut vid årets bolagsstämma . Det sade han vid en presskonferens på tisdagen . " När jag tidigare sagt att de skulle få bära ut mig var det mer ett uttryck för hur otroligt roligt jag tycker att det här jobbet har varit " , sade Svedberg som också hyllade Jacob Wallenberg som den enda kandidaten till att efterträda honom . " Jag är otroligt glad att Jacob ställde sig till förfogande när han blev tillfrågad " , sade Svedberg . Jacob Wallenberg trodde att det faktum att bankens VD heter Wallenberg kan komma att bli användbart för S - E - Banken . " Wallenberg är ett namn som är välkänt även utanför Sverige . Det kan nog öppna en del dörrar " , sade Wallenberg som i övrigt inte ville kommentera något om bankens framtida strategi eller inriktning förrän han blivit vald av den nya styrelsen . - Jörgen Österberg 08 - 700 1008 . ( c ) Reuters Limited 1997 . 
