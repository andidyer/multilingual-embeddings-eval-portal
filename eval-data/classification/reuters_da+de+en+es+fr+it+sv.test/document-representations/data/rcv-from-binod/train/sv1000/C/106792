Pripps startar ölförsäljning i Danmark . STOCKHOLM , 21 april ( Reuter ) - Pripps startar egen försäljning och distribution av öl i Danmark . Det uppger Pripps i ett pressmeddelande . Lanseringen är en följd av den stora privatimporten av öl från Danmark . " De svenska resenärerna kommer att kunna köpa öl från Pripps till danska priser , men i svenska förpackningar vilket innebär att de slipper åka över för att få tillbaka panten " , säger Björn Persson , försäljningschef för Pripps i Danmark . - Krisina Zetterlund 08 - 700 1005 . ( c ) Reuters Limited 1997 . 
