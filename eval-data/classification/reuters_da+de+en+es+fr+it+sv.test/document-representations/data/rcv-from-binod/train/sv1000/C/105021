Positiva studieresultat för Neu - Sensamide - Oxigene . STOCKHOLM , 13 mars ( Reuter ) - Prekliniska studier i djurförsök indikerar att Neu - Sensamide i kombination med strålning åstadkommer mindre akut strålskada på frisk vävnad än vad man annars kunde vänta sig . Det skriver Oxigene i ett pressmeddelande . " Ett av de vanligaste problemen som uppkommer vid strålbehandling av cancer är inflammation direkt orsakad av strålningen och om de nu publicerade observationerna också kan bevisas i kliniska prövningar , är det högst troligt att Neu - Sensamide i kombination med strålning åstadkommer mindre akut strålskada på frisk vävnad . . . än vad man annars kunde vänta sig " , skriver Oxigene . Bakgrunden till slutsatsen är prekliniska studier i både cellmodeller och djurförsök som visat indikationer på att både Neu - Sensamide och OXI - 104 hämmar TNF , ett ämne som är känt för att utlösa inflammatoriska reaktioner . " Vidare tror bolaget , baserat på dessa studier , att de doser som behövs för att hämma TNF är tolererbara även för människa " , skriver Oxigene . Studierna indikerar också att det finns potential att använda Neu - Sensamide och Oxi - 104 som anti - inflammatoriska preparat för behandling av exempelvis reumatism , astma och septisk chock ( vid blodförgiftning ) . Oxigene tror att resultaten har klinisk relevans för Neu - Sensamide som för närvarande testas i kliniska prövningar fas III för lungcancer och i fas I / II för hjärncancer och även för Oxi - 104 . - Joel Dahlberg 08 - 700 1007 . ( c ) Reuters Limited 1997 . 
