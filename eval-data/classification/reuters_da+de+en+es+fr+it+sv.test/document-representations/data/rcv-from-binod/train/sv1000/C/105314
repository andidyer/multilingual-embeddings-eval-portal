Postens vinst sjönk till 570 Mkr , tyngd av räntan . STOCKHOLM , 19 mars ( Reuter ) - Postkoncernens vinst efter finansnetto minskade till 570 Mkr 1996 jämfört med 831 Mkr föregående år . De lägre marknadsräntorna belastade samtliga verksamhetsområden . " Budgeterat resultat för Posten för 1997 ligger på 300 Mkr vid en dagslåneränta på 4 , 10 % . Den lägre räntan får kraftigt genomslag och har beräknats komma att påverka resultatet negativt med drygt 800 Mkr i jämförelse med 1996 " , skriver Posten i sin bokslutskommunike . Den låga räntan innebar totalt 200 Mkr i minskade intäkter . Postens rörelseintäkter steg något till 22 . 725 Mkr under 1996 ( 22 . 271 ) . Resultatet påverkades också negativt av bland annat ökad konkurrens och omställningskostnader för det nya brevnätet som togs i bruk under året . Medelantalet antällda inom Posten minskade med ca 900 till 45 . 137 vilket motsvarade ca 280 Mkr i lägre personalkostnader under året . - Kristina Zetterlund 08 - 700 1005 . ( c ) Reuters Limited 1997 . 
