Analytiker har riktkurs 125 kr i Näckebro - DI . STOCKHOLM , 28 juli ( Reuter ) - Flera analytiker har lagt en riktkurs på Näckebro kring 125 kronor , skriver Dagens Industri idag . Aktien handlas fortfarande 30 % under substansvärdet på 145 kr per aktie . Näckebro kan 1998 nå ett resultat efter finansnetto på drygt 150 Mkr , eller 4 , 60 kronor per aktie . Det ger ett P / E - tal på 21 , vilket är mer naturligt än dagen nivåer kring 60 , förutsatt att kostnader för börsnoteringen och Fabegefusionen räknas in , skriver DI . Det är viktigt att Näckebro får upp soliditeten , som har fallit till 25 % i samband med förvärvet av Fabege , till den uttalade strategin med 40 % soliditet , enligt tidningen . Näckebroaktien stängde i fredags på 99 kr . - Elisabeth Kark 08 - 700 1008 . ( c ) Reuters Limited 1997 . 
