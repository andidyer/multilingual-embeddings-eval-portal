SAABS HENDRY KALLAR TILL PRESSKONFERENS . STOCKHOLM , 19 feb ( Reuter ) - Saab Automobiles VD Robert Hendry kommer att hålla en presskonferens i Stockholm kl 10 . 00 i morgon , torsdag . " Hendry har nu varit här fem - sex månader och det har hittills inte varit läge att hålla en riktig presskonferens . I morgon kommer det inte att handla om bokslutet . Även andra nyckelpersoner på Saab Automobile kommer att finnas med på presskonferensen " , säger Saab Autos informationsdirektör Olle Axelsson till Reuters . Hendry har sedan sitt tillträde den 1 augusti i fjol legat lågt med sin plan för hur han ska få Saab Automobile att återigen bli lönsamt och en lönsam investering för de båda hälftenägarna Investor . Hittills har Investor och GM , enligt presstalesman Olof Wallen , skjutit till mellan 8 och 10 Mdr i kapitaltillskott för att hålla Saab Automobile igång tills biltillverkaren vänt den negativa utvecklingen . I fredags rapporterade Saab Automobile en storförlust på 1 , 2 Mdr efter skatt men före dispositioner för helåret 1996 . - Henrik Alberius 08 - 700 1250 . ( c ) Reuters Limited 1997 . 
