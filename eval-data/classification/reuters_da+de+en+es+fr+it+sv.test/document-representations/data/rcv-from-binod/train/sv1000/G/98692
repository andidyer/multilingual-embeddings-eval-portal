TCO REDO DISKUTERA HÖJD AVGIFT TILL A - KASSAN . STOCKHOLM , 23 okt ( Reuter ) - TCO är redo att diskutera avgiften till a - kassan för att förhindra att de nya reglerna träder i kraft . Det säger Inger Ohlsson , TCO : s ordförande i ett pressmedelande . " Vi utesluter inte en höjning av medlemsavgiften till a - kassan även om ökade egenavgifter till arbetslöshetsförsäkringen innebär en ytterligare belastning på löntagarnas ekonomi . Men ökade avgifter måste ge fler rätt till ersättning och ge ett bättre inkomstskydd genom en höjning av inkomstaket " , säger Inger Ohlsson . Den allvarligaste förändringen i a - kassevillkoren är , enligt TCO , det nya arbetsvillkoret , som innebär att mer än en femtedel av de som idag har rätt till ersättning blir utan ersättning efter årsskiftet . Det drabbar ungdomar , kvinnor , invandrare och dem som arbetar inom kultursektorn särskilt hårt . För att TCO ska kunna börja diskutera detta måste regeringen börja med att skjuta de planerade förändringarna den 1 januari 1997 på framtiden så att en samlad förändring av a - kassan kan göras från den 1 januari 1998 . Enligt en Sifoundersökning som TCO låtit göra , är 44 % av de tillfrågade beredda att höja egenavgifterna till a - kassan med 40 kr i månaden för att finansiera höjningen av ersättningsnivån till 80 % och få en bättre ekonomi i arbetlöshetsförsäkringen . - Barbara Taltavull 08 - 700 1019 . ( c ) Reuters Limited 1996 . 
