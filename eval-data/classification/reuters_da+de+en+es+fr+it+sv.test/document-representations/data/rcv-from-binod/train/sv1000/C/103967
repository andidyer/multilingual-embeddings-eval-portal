PARTNERAVTAL MELLAN SYDKRAFT OCH SÖDRA . STOCKHOLM , 24 feb ( Reuter ) - Kraftbolaget Sydkraft och Södra Cell , som ingår i Södra Skogsägarna , har tecknat ett partneravtal om elförsörjning . Det skriver Sydkraft i ett pressmeddelande . Avtalet omfattar " ett brett spektrum av tjänster " och Sydkrafts prissystem ' Etage ' , som har kopplingar till Nordiska Elbörsen . Avtalet omfattar massabruken i Värö , Mörrum och Mönsterås liksom Södra skogsenergi och Södra Skogspulver . Sydkraft har också tecknat ett avtal med Skånemejerier om elleveranser och energitjänster . Avtalet avser fem mejerier samt ett centrallager för ost . Utöver elleveranser och energieffektivisering ska Sydkraft hjälpa till att höja driftsäkerheten i anläggningarna . " Avtalet är en bekräftelse på att vårt arbete för en bättre energianvändning bär frukt " , säger Bo Bengtsson , försäljningschef på Sydkraft Elförsäljning . - Henrik Persson 08 - 700 1011 . ( c ) Reuters Limited 1997 . 
