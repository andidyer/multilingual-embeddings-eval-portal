SAAB AUTO UTVECKLAS ENLIGT PLAN - HENDRY . STOCKHOLM , 5 feb ( Reuter ) - Saab Automobile gör framsteg enligt den plan som dess nye VD Robert Hendry har lagt för företaget . Det sade han till Reuters i samband med ett seminarium i Göteborg på onsdagen . " Jag kan inte idag säga om vi är på rätt väg , men vi utvecklas i enlighet med vår plan . En avgörande faktor i vår strategi är den nya modellen . . . Efter dess lansering , om den blir väl mottagen , då kan jag säga att vi är på rätt väg " , sade Hendry . Han tillade att Saab Automobile fortfarande behöver arbeta på att få upp produktiviteten i Trollhättan . " Våra bilar är komplexa och komplexiteten ökas i och med att tillverkningen av den nya modellen sätter igång , men när volymerna ökas i fabriken kommer produktiviteten att förbättras " , sade Hendry . Han bekräftade också att målet att Saab ska tjäna pengar kring det andra kvartalet 1998 ligger fast . - Henrik Alberius 08 - 700 1250 . ( c ) Reuters Limited 1997 . 
