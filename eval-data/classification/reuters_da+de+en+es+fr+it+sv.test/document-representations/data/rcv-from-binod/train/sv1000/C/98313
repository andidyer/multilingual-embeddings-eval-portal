ORREFORS LEDNING AVVAKTAR PROSPEKT . STOCKHOLM , 11 okt ( Reuter ) - Styrelsen i Orrefors Kosta Boda har inte tagit någon ställning till Proventus partiella bud på bolaget . " Vi i ledningen förbehåller oss rätten att vara neutrala " , säger Orrefors VD Göran Bernhoff till Reuters . Lars Kylberg , styrelseordförande i Orrefors , framhåller att bolaget först vill se prospektet som ska distribueras runt den 29 oktober . Han tillägger att det inte har förts samtal med Royal Copenhagen om att bolaget vill öka sitt ägande ytterligare i Orrefors . " Det är inget vi överhuvudtaget har diskuterat " , säger Kylberg . Proventus lämnade på fredagen ett partiellt erbjudande till aktieägarna i Orrefors Kosta Boda . Erbjudandet gäller 722 . 000 aktier i bolaget , motsvarande 20 , 0 % av röster och kapital . Proventus erbjuder 145 kr kontant per aktie . Royal Copenhagen meddelade på onsdagen att de har köpt 460 . 000 aktier i Orrefors - Kosta Boda . - Kristina Zetterlund 08 - 700 1011 . ( c ) Reuters Limited 1996 . 
