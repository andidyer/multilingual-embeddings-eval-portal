S - E - BANKEN VALDE AVBRYTA DISKUSSION MED NORDBANKEN . STOCKHOLM , 3 feb ( Reuter ) - Det var S - E - Banken som på eget initiativ valde att avbryta diskussionerna om en fusion med Nordbanken . Det säger Gunilla Wikman , koncerninformationschef på S - E - Banken till Reuters . " Det är vi som har avbrutit diskussionerna . . . Formerna för ett samgående har inte varit tillräckligt bra för våra aktieägare , anställda och kunder " , säger Wikman . De diskussioner som fördes gällde ett fullt samgående . Hon tillägger att beslutet om att avbryta samtalen är definitivt . Enligt Wikman har diskussionerna med Nordbanken pågått till och från en längre tid med en intensiv period de senaste veckorna . Hon vill inte gå in på om S - E - Banken nu kommer att söka andra partners . - Joel Dahlberg 08 - 700 1011 . ( c ) Reuters Limited 1997 . 
