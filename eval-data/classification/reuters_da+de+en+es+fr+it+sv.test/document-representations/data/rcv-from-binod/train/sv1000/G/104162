LO VILL ATT FÖRBUNDEN ÄR SAMLADE I LÖNEAVTAL - SVD . STOCKHOLM , 27 feb ( Reuter ) - Genom att koppla samman fackförbundens uppgörelser om löneavtal ska inget enskilt förbund kunna skaffa sig högre löneökningar än de andra . Detta väntas LO föreslå inom kort i sitt LISA - projekt vars mål är att nå högre sysselsättning utan att inflationen drivs upp , skriver Svenska Dagbladet . I framtiden blir alltså inte löneavtalen en fråga för varje förbund . I stället får förbunden inflytande över varandras uppgörelser . Samma diskussion förs också bland de åtta industrifackförbund , vilka är nära en uppgörelse med industrins arbetsgivare . Möjligheten att skjuta upp konflikter inom industrin i minst två omgångar finns med bland förslagen i LISA - projektet . Rätten till konflikt rörs däremot inte . ( c ) Reuters Limited 1997 . 
