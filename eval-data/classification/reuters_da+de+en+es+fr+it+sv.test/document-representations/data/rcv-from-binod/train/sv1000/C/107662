Hexagons vinst minskade till 62 , 4 Mkr . STOCKHOLM , 6 maj ( Reuter ) - Verkstadskoncernen Hexagons vinst efter finansiella poster minskade till 62 , 4 Mkr under årets första kvartal , jämfört med 67 , 7 Mkr för motsvarande period i fjol , skriver bolaget i sin delårsrapport . Koncernens försäljning under årets första tre månader steg till 950 Mkr ( 670 ) . Hexagon ska också söka om notering av dotterbolaget Sverdbergs där Hexagon äger 50 % . Hexagon ska sälja ut 70 % av sitt innehav i bolaget . Försäljningen väntas ge en betydande reavinst , skriver Hexagon . Hexagon räknar med att för helåret 1997 ha en vinst efter finansnetto på minst 285 Mkr , exklusive reavinsten från utförsäljningen av Svedbergs . " Resultatminskningen förklaras helt av lägre fakturering än under motsvarande period föregående år " , skriver bolaget . I resultatet ingår reavinster från försäljningarna av Bruces Shipyard med 15 , 7 Mkr och aktieinnehavet i SweParts med 2 , 1 Mkr . Under perioden jan - mars ökade helårsorderingångstakten med 13 % , jämfört med december 1996 . Nuvarande orderingångstakt ger på arsbasis en orderingång på 4 . 100 Mkr . Orderingången under första kvartalet var 1 . 041 Mkr ( 1 . 034 ) och under april " fortsatte orderingången att förbättras i accelererande takt " , skriver bolaget . - Henrik Persson 08 - 700 1011 . ( c ) Reuters Limited 1997 . 
