Bures vinst steg till 333 Mkr . STOCKHOLM , 25 april ( Reuter ) - Investmentbolaget Bure höjde sin koncernvinst efter finansnetto till 333 Mkr ( 98 ) för årets tre första månader . Moderbolagets vinst efter skatt steg till 238 Mkr ( 54 ) . Justerat för orealiserade värdeökningar steg dock moderbolagets vinst till 633 Mkr ( - 23 ) . Bures substansvärde var den 21 april 91 kr per aktie . Bure Investeringar har under det första kvartalet bland annat sålt huvuddelen av sitt innehav i BT Industries , vilket gav en reavinst på 146 Mkr . Bure Hälsa och Sjukvård gjorde under kvartalet en vinst efter finansnetto på 2 Mkr ( - 9 ) . Bure IT / InfoMedia har ökat innehavet i Scribona till 42 , 5 % av kapitalet och 54 , 5 % av rösterna . Scribonas vinst efter finansnetto föll till 54 Mkr ( 116 ) trots att försäljningen ökade med 18 % till 1 . 977 Mkr ( 1 . 677 ) . Av resultattappet kan dock ca 15 Mkr förklaras av att första kvartalet i år var fem faktureringsdagar kortare än föregående år , något som slår hårdare på resultatet än på försäljningen . - Jörgen Österberg 08 - 700 1008 . ( c ) Reuters Limited 1997 . 
