KO stämmer Föreningsbanken . STOCKHOLM , 18 april ( Reuter ) - Konsumentverket ( KO ) stämmer Föreningsbanken för otillbörlig reklam om bostadslån . " Att det kostar pengar att förtidsinlösa bostadslån har inte alltid framgått av bankernas reklam . Föreningsbanken sade ingenting om ränteskillnadsersättningen i sina helsidesannonser " , skriver KO i ett pressmeddelande . Detta strider mot god kreditgivningssed , anser KO . " Det är viktigt att tillräcklig informations finns med i annonsen . Konsumenten ska själv kunna avgöra om villkoren är förmånliga eller ej " , säger Håkan Tiger hos KO . Föreningsbankens annons gav intryck av att det var extra förmånligt att lägga om lånen och att det kunde göras utan extra kostnad . En formulering som ' vi ordnar naturligtvis förtidsinlösen så att du får den lägre räntan direkt ' är otillbörlig enligt marknadsföringslagen . KO yrkar på förbud för banken att använda formuleringar av det slaget , om det inte tydligt framgår att kostnad tillkommer för ränteskillnadsersättning . - Peter Fellman 08 - 700 1007 . ( c ) Reuters Limited 1997 . 
