H & M FORTSATT TILLFREDS MED FÖRSÄLJNING . STOCKHOLM , 1 nov ( Reuter ) - Hennes & Mauritz ( H & M ) är fortsatt nöjt med bolagets försäljning och tar marknadsandelar på samtliga marknader . Det säger H & M : s VD Stefan Persson i en intervju med Reuters . " Vi är mycket nöjda med nuvarande period " , säger Persson . H & M : s marknadsandel i Sverige är ca 13 - 14 % , enligt Persson . I Tyskland ligger den runt 1 % . Bolagets tillväxtpotential på den tyska marknaden är därmed mycket god , framhåller Persson . " Vi har som ambition att fortsätta vår expansion " , säger Persson . Samtliga marknader i Europa har visat signaler på förbättring sedan i maj 1996 , men Persson anser att det fortfarande är för tidigt att avgöra om det är ett trendbrott . Lägre räntor har bidragit till att konsumtionen har förbättrats , enligt Persson . Ett orosmoment är den stora arbetslösheten . " Men jag är ganska optimistisk att höstförsäljningen kommer att bli god " , säger Persson . Han betonar dock att de olika marknaderna förbättras från olika nivåer . H & M : s största marknader , Sverige och Tyskland , förbättras från att ha varit märkbart svaga de senaste åren och visar nu signaler på att plana ut . - Kristina Zetterlund 08 - 700 1005 . ( c ) Reuters Limited 1996 . 
