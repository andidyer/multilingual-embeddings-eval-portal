Astra på efterkälken med magsårscocktail i USA . STOCKHOLM , 23 juni ( Reuter ) - Astra kommer inom kort att ansöka om godkännande i USA för behandling med trippelkombination med Losec och antibiotika . Bolaget är därmed långt efter konkurrentmedlet Prevacid ( Lansoprazole ) , som nyligen godkänts för en två - veckors trippelbehandling ( magsårsmedel tillsammans med två antibiotika ) . " Astra Merck är precis i färd med att lämna in en ansökan " , säger bolagets informationschef Staffan Ternby till Reuters . " Det är ju synd att vi inte är först men man får komma ihåg att det ännu är en ganska liten marknad , högst 5 - 10 % av den globala magsårsmarknaden " , säger han och påpekar att Astra var först ut i USA med den första typen av kombinationsbehandling , som omfattar ett antibiotika plus Losec . Kombinationsbehandling med magsårsmedel och antibiotika sätts in för att slå ut helicobacter pylori , den bakterie som anses kunna orsaka magsår . Astra har sedan ungefär ett år godkännande i USA för sin dubbelbehandling . I Europa har bolaget dock hunnit längre och en en - veckas trippelbehandling är godkänd i de flesta länder . " En - veckasbehandlingen är den som vi ser som den mest effektiva . Efter den behandlingen är 95 % av patienterna fria från bakterier " , säger Ternby . - Joel Dahlberg 08 - 700 1007 . ( c ) Reuters Limited 1997 . 
