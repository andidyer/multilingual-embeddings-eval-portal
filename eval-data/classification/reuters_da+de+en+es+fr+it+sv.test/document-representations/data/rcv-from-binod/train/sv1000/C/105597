IBS nyemission tidigast efter kvartalsrapport . STOCKHOLM , 25 mars ( Reuter ) - IBS nyemission och introduktion på Nasdaqbörsen i New York är aktuell igen först efter att kvartalsrapporten presenterats i mitten av april . Det säger IBS VD Staffan Ahlberg till Reuters . " Det måste till ny information . . . Ingen kan acceptera ett gammalt prospekt som redan stoppats " , säger Ahlberg . Han menar att flertalet investerare i USA varit intresserade av IBS men att börsklimatet för IT - bolag nu är sådant att det inte är aktuellt med någon emission . " Det här går i vågor men först måste vi komma med ny information . . . Tidigast kan vi komma igång igen efter vår kvartalsrapport men vi kan inte garantera någon tidpunkt för när det genomförs " , säger Ahlberg . På frågan om han inte kan förstå uttalanden om att IT - branschen är övervärderad svarar Ahlberg : " Jo visst kan jag förstå det . . . Men man måste vara mer sofistikerad i sin bedömning och inte dra alla bolag över samma kam . " - Henrik Persson 08 - 700 1011 . ( c ) Reuters Limited 1997 . 
