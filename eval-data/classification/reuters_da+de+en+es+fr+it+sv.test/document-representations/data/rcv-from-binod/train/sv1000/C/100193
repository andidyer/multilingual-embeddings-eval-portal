A - LISTENOTERING LYFTER WIHLBORGS - VD . STOCKHOLM , 3 dec ( Reuter ) - Wihlborgs aktie bör stiga i värde till följd av att bolaget noteras på Fondbörsens A - lista . Det sade bolagets VD Bengt Madsen till Reuters vid ett fastighetsseminarium på måndagen i Göteborg . Madsen spår ett större intresse för aktien efter A - listenoteringen . " Och om det blir större handel så brukar värdet i aktien gå upp " , sade Madsen som tillade att han trodde att det även kommer att bli fallet för Wihlborgs . Madsen uttalade sin övertygelse om att fastighetspriserna kommer att stiga . Han spådde även större utländskt ägande i fastighetsbolagen . " Jag är övertygad om att det kommer att komma in mer utländskt kapital på börsen , och det kommer naturligtvis att återspegla sig på fastighetsbranschen också " , sade Madsen . Branschen kommer även att präglas av ytterligare strukturaffärer , enligt Madsen . " Det är fortfarande för många fastighetsbolag " , sade han . Wihlborgs kommer att inregistreras på Fondbörsens A - lista från och med onsdagen den 5 december i år . - Kristina Zetterlund 08 - 700 1005 . ( c ) Reuters Limited 1996 . 
