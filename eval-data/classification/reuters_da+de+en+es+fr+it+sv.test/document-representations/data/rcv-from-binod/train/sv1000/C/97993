NY VERKSTÄLLANDE LEDNING FÖR SAAB AB . STOCKHOLM , 3 okt ( Reuter ) - Omorganisationen av Saabs flygverksamhet har fortskridit och nu har chefer för affärsenheter , supportavdelningarna och koncernstaberna för Saab AB tillsatts . Det uppger Saab i ett pressmeddelande . Saab AB : s verkställande ledning kommer att bestå av koncernchefen Bengt Halse och koncernens vice VD : ar Hans Ahlinder och Göran Sjöblom . Hans Kruger , nuvarande VD för Saab Aircraft , har valts till chef för affärsenheten Gripen . Ingemar Nycander , som nu är chef för sektor Kvalitet och produktstöd på Saab Military Aircraft , blir chef för Tidigare flygplanstyper . Som chef för Forskning och Teknik har Dan Jangblad valts , som nu är chef för forskning och teknologi på Saab Military Aircraft . Saab kan inte ge namnet på chefen för Saab Aircraft AB med hänsyn till vederbörandes pågående uppdrag . Pontus Kallen blir chef för Samarbetsprogram och är för närvarande chef för detaljtillverkningen . De tillsatta cheferna fortsätter i sina nuvarande befattningar till den 1 januari 1997 då den nya organisationen träder i kraft . - Kristina Zetterlund 08 - 700 1011 . ( c ) Reuters Limited 1996 . 
