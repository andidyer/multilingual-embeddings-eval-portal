STATEN FÅR INGA A - AKTIER I SKANDIA STADSHYPOTEK . STOCKHOLM , 25 nov ( Reuter ) - Samgåendet mellan Skandia och Stadshypotek genomförs genom att aktieägarna i Stadshypotek överlåter sina aktier i utbyte mot nyemitterade aktier i Skandia . För aktieägare andra än svenska staten gäller att för 11 A - aktier i Stadshypotek erhålls 10 nyemitterade A - aktier i Skandia . För 95 B - aktier i Stadshypotek erbjuds 82 nya A - aktier i Skandia . Staten erbjuds däremot inga A - aktier i Skandia . För 11 A - aktier i Stadshypotek får staten 10 nya B - aktier i Skandia . För 95 B - aktier i Stadshypotek får staten 82 nya B - aktier i Skandia . Orsaken till att staten inte erbjuds några A - aktier är att Skandia genom dotterbolag bedriver omfattande verksamhet i USA som är beroende av koncessioner i respektive delstat där Skandia är verksamt . " I vissa delstater gäller ägarbegränsningar , om fem eller tio procent , för utländskt ägande i amerikanska försäkringsbolag . Staten kan därför inte erbjudas akter av serie A i Skandia " , skriver Skandia och Stadshypotek i ett gemensamt pressmeddelande . Staten äger 9 , 0 miljoner A - aktier och 32 , 5 miljoner B - aktier i Stadshypotek , motsvarande 34 % av kapitalet . Skandia äger direkt och indirekt 657 . 050 A - aktier i Stadshypotek . Accepterar alla aktieägare budet kommer tidigare aktieägare i Stadshypotek att få 52 % av aktierna i Skandia Stadshypotek . Statens andel blir 4 , 5 % av röster och 17 , 1 % av kapital . - Erik Aronsson 08 - 700 1010 . ( c ) Reuters Limited 1996 . 
