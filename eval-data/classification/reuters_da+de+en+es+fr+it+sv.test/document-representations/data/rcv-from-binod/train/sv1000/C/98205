INGA PLANER BÖRSNOTERA AFS - CARENDI . STOCKHOLM , 9 okt ( Reuter ) - Skandia har inga planer på en börsnotering av unit linked - bolaget AFS . Det sade AFS VD Jan Carendi till Reuters i samband med Stora försäkringsdagen på onsdagen . Carendi uteslöt dock inte att det kan bli ändrade planer . " Det finns inga planer på det inom Skandia . . . Det har inte varit så tidigare , men det kan ju hända att vi byter strategi " , sade han . " Sen beror också på hur man börsnoterar , om det blir hela eller 75 % eller 25 % " , tillade han . Han tror att AFS redan idag skulle kunna klara sig som ett självständigt bolag . " AFS har en tillräcklig kritisk massa för att leva för sig själv . . . Vi behöver finansiering , men man får förmoda att en eventuell ny aktieägare är beredd att finansiera lönsam tillväxt " , sade Carendi . Han poängterade samtidigt att frågan är inget som AFS driver . " Det finns heller ingen panik från vår sida att bli det ( ett självständigt bolag ) . " - Joel Dahlberg 08 - 700 1011 . ( c ) Reuters Limited 1996 . 
