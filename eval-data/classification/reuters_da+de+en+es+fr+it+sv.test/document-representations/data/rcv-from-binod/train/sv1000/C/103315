AVESTA VÄNDE TILL FÖRLUST PÅ 136 MKR . STOCKHOLM , 13 feb ( Reuter ) - Stålbolaget Avesta Sheffield gjorde en förlust före skatt på 136 Mkr för niomånadersperioden april - december 1996 . Det är en rejäl försämring jämfört med samma period året innan då företaget redovisade en vinst på 3 . 146 Mkr . Enligt Reuters sammanställning av nio analytikers prognoser förväntades Avesta göra en vinst på i genomsnitt 163 Mkr . Valutaeffekter påverkade resultatet negativt med 230 Mkr . Dessutom belastades resultatet med igångkörningskostnader för Avesta och Nyby på 200 Mkr . Faktureringen minskade under perioden till 12 . 646 Mkr , jämfört med 16 . 602 Mkr samma period året innan . Trots att faktureringen minskade 24 % steg volymerna 3 % under perioden . Priserna föll rejält under perioden , jämfört med samma period året innan , framför allt på bandprodukter där prisnivån var nästan 40 % lägre än 1995 års nivå , skriver Avesta . Förlusten under det tredje kvartalet uppgick till 160 Mkr ( + 852 ) . Försäljningspriserna på bandprodukter i kombinbation med fallande nickelpriser medförde dock en förbättrad rörelsemarginal . Avesta räknar med ett negativt kassaflöde under resten av verksamhetsåret 1996 / 97 , bland annat på grund av att råvarukostnaderna förutses öka , skriver Avesta . - Olle Lindström 08 - 700 1015 . ( c ) Reuters Limited 1997 . 
