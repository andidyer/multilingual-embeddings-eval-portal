ÅTGÄRDSPROGRAM LYFTE LINJEBUSS VINST . STOCKHOLM , 13 feb ( Reuter ) - Det åtgärdsprogram som Linjebuss håller på att genomföra gynnade resultatet med drygt 35 Mkr under 1996 . Det säger bolagets informationschef Henrik Kolga till Reuters . " Merparten av programmet har gett effekt under 1996 , drygt 35 Mkr " , säger Kolga . Rationaliseringarna väntas ge full effekt under 1997 . Siktet är inställt på att sänka kostnaderna med totalt 50 Mkr på årsbasis . Rationaliseringarna ingår i Linjebuss prognos om ett resultat 1997 i linje med 1996 . " Åtgärdsprogrammet är inräknat i den prognos vi lagt för 1997 " , säger Kolga . Linjebuss vinst 1996 ökade till 98 Mkr . Året innan var vinsten 46 Mkr i vilken ingick engångskostnader på 28 Mkr för rationaliseringsprogrammet . Den svenska verksamheten kommer under årets gång att påverkas av löneökningar till följd av ett nytt avtal . " Det är en ny avtalsform som gör att vi åker upp i löneklass " , säger Kolga och tillägger att det är en engångseffekt . Prisutvecklingen är svår att förutspå , anser Kolga . Nuvarande trend pekar på stora lokala variationer i prisutvecklingen . - Kristina Zetterlund 08 - 700 1005 . ( c ) Reuters Limited 1997 . 
