SPEKULATIVA KÖP BAKOM KURSLYFT - TAURUS . STOCKHOLM , 4 dec ( Reuter ) - Kursuppgången i Taurus har drivits av ett antal spekulativa köpare . Det säger Håkan Gartell , styrelsemedlem i Taurus till Reuters . " Vad jag har kunnat få fram har en del mäklare rått spekulativa kunder att köpa förbehållslöst " , säger Gartell . Taurus sade tidigare på onsdagen i ett pressmeddelande att styrelsen inte har någon kursdrivande information som kan sättas i samband med den senaste tiden kraftiga uppgång . Taurus ska i slutet av februari påbörja borrningar på Kuba . Gartell betecknar detta som ett fint prospekt , men han tror inte att uppgången i aktien har någon koppling till de förestående borrningarna . " Det skulle i såna fall vara om någon av de existerande intressenterna i prospektet skulle vilja öka sitt ägande , men den struktur som varit på köparsidan i Taurusaktien tyder inte på det " , säger Gartell . Taurus har flera partners i det kubanska prospektet från Kanada , Spanien och Italien . Taurus sjönk på onsdagen med 3 , 40 kr till 15 , 10 men har ändå stigit kraftigt sedan i slutet av november då aktien stod i 9 kr . Aktien värderas för närvarande till ca tio gånger justerat eget kapital , som i årsredovisningen 1995 uppskattades till 1 , 42 kr per aktie . - Joel Dahlberg 08 - 700 1011 . ( c ) Reuters Limited 1996 . 
