S - E - Bankens struktur bra - Ordförande . STOCKHOLM , 18 mars ( Reuter ) - S - E - Bankens nuvarande struktur är bra , men det finns inga garantier för att omvärldsfaktorer inte ändrar sig så att det kan bli fråga om en förändring av bankens struktur . Det sade S - E - Bankens styrelseordförande Karl - Erik Sahlberg vid en presskonferens på tisdagen . " Det är ju uppenbart att den struktur vi har nu är en man tjänar pengar på . Sker det stora förändringar i till exempel sparandestrukturen kan det eventuellt bli aktuellt med strukturförändringar , men det är ju omöjligt att säga innan " , sade Sahlberg . Sahlberg sade även att inga diskussioner för närvarande förs med Nordbanken om en fusion . " Några konkreta diskussioner förs inte nu . Vi såg i går med Östgöta Enskilda och Den Danske Bank att det går fort och det är mycket som händer i den här branschen hela tiden " , sade Sahlberg . - Jörgen Österberg 08 - 700 1008 . ( c ) Reuters Limited 1997 . 
