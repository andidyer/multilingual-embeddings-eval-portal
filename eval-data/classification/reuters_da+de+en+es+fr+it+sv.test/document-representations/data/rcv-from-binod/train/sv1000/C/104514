AGA ska göra 5 - 15 förvärv per år . STOCKHOLM , 4 mars ( Reuter ) - AGA planerar 5 - 15 företagsförvärv per år framöver . Det sade bolagets VD Lennart Selander på ett möte med Finansanalytikernas förening på tisdagen . Selander sade också att AGA kan sysselsätta sitt kapital på ett fördelaktigt sätt och därmed inte planerar att dela ut kapital till aktieägarna . " Vi kommer att göra mellan 5 och 15 förvärv per år . Det är en nivå vi legat på tidigare och jag ser det som logiskt att vi fortsätter i den takten " , sade Selander . Selander påpekade att det gäller små och medelstora företag . Förvärv kan bland annat annat ske i USA . Dessutom börjar bolaget titta på " försiktiga " förvärv i Asien . " Vi har byggt färdigt i Östeuropa , åtminstone vad gäller antalet länder . Men vi ska ju fortsätta att växa geografiskt och det logiska är att titta på försiktiga företagsförvärv i Asien " , sade Selander . Han nämnde Indien som en intressant marknad medan Kina är mer tveksamt . " I Kina måste man bygga ny kapacitet och ny struktur och då tar det lång tid innan man får lönsamhet . Men jag vill inte utesluta Kina " , säger han . Selander anser att det inte blir något problem att sysselsätta det kapital som finns i bolaget . " Vi har inte för avsikt att ge ut det här till aktieägarna . Vi anser att vi kan sysselsätta det på ett fördelaktigt sätt . " - Joel Dahlberg 08 - 700 1011 . ( c ) Reuters Limited 1997 . 
