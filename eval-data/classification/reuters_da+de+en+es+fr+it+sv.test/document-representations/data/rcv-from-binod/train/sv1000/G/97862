ÄLDRE ARBETSLÖSA FÖRDUBBLAS VID LÅG TILLVÄXT - AMS . STOCKHOLM , 30 sept ( Reuter ) - Om BNP - tillväxten stannar på 1 , 0 - 1 , 5 % per år fram till år 2000 kommer antalet äldre som är arbetslösa eller i arbetsmarknadspolitiska åtgärder att fördubblas till betydligt fler än 100 . 000 . Det skriver Arbetsmarknadsstyrelsen ( Ams ) i en rapport . År 2000 finns cirka 200 . 000 fler 55 - 64 åringar på arbetsmarknaden ( i arbetskraften ) än i dag . År 2005 är det drygt 350 . 000 fler än idag , skriver Ams i ett pressmeddelande . Utvecklingen innebär att såväl andelen äldre arbetssökande på arbetsförmedlingen och andelen äldre sysselsatta ökar kraftigt . Den ekonomiska utveckligen i landet samt dimensionering och prioritering av gruppen inom bland annat arbetsmarknadspolitiken är de avgörande faktorerna när det gäller den framtida arbetslösheten bland de äldre . Risken är också uppenbar att äldre kvinnor kommer att drabbas betydligt hårdare än äldre män . Om andelen förtidspensionerade förblir den samma i framtiden kommer antalet förtidspensionärer att öka kraftigt eller med 40 . 000 personer i åldrarna 40 - 64 år fram till och med år 2000 , skriver Ams . - Peter Fellman 08 - 700 1007 . ( c ) Reuters Limited 1996 . 
