United Tankers planerar ej sälja fartyg under - 97 . STOCKHOLM , 12 mars ( Reuter ) - Rederiet United Tankers planerar inga fartygsförsäljningar under 1997 . Tidigare har företaget sålt fartyg för att finansiera nybyggnationen av fartyg . Under 1996 såldes fartyg med en reavinst på 2 , 4 Mkr jämfört med 14 , 1 Mkr 1995 . Det säger bolagets VD Lennart Simonsson till Reuters . " Vi har inga planerade försäljningar för 1997 . . . vi har under ett par år sålt det vi behöver för att finansiera de nya fartygen . De sålda fartygen har vi chartrat tillbaka och de ingår nu i vår flotta " , säger Simonsson . Skillnaden mellan 1995 årsresultat på 57 , 1 Mkr och 1996 års resultat på 39 , 7 Mkr är enligt Simonsson skillnaden i reavinster från fartygsförsäljningar och valutaeffekter . " Den starkare kronan och fartygsförsäljningarna är egentligen den enda skillnaden från i fjol . Driftsnettot är i stort sett det samma som i förra bokslutet " , säger Simonsson . United Tankers satsar hårt på att öka andelen kontraktsbundna avtal för de tre mindre segmenten av fartyg . För det största segmentet , ' 55 . 000 - 80 . 000 fartygen ' , kommer man dock att ligga kvar på spotmarknaden . " Historiskt sett har vi tjänat på att ligga på spotmarknaden i det segmanetet . Dessutom är det oerhört svårt att få kontraktsbundna avtal där " , säger Simonsson . Början av 1997 har legat i linje med slutet på 1996 . Dessutom har valutan gynnat företaget . " I vår bedömning för de första månaderna i år har vi inte tagit med valutan . Den starkare dollarn gynnar oss . . . Vi brukar ha bra första kvartal " , säger Simonsson . Utdelningen för 1996 halverades till 0 , 60 kr . Tidigare har företaget sagt att man vill hålla utdelningen långsiktigt på 1995 års nivå på 1 , 20 kr . Årets nivå tangerar dock den undre gränsen för utdelningspolicyn på 30 - 40 % av vinsten efter skatt . - Henrik Persson 08 - 700 1011 . ( c ) Reuters Limited 1997 . 
