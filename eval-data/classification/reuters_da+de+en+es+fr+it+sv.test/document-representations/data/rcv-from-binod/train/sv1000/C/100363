MUNKSJÖ RÄKNAR MED MASSAPRISHÖJNING PÅ 50 USD . STOCKHOLM , 6 dec ( Reuter ) - Munksjö kommer sannolikt på måndag att besluta om en massaprishöjning på 50 dollar per ton . Det säger massatillverkaren Aspa Bruks VD Bengt Unander - Scharin till Reuters . " De gick ut från Stone Container i USA och höjde med 50 dollar och fler ( amerikanska bolag ) är på väg att höja . . . Det troliga är att vi följer efter med en liknande höjning " , säger Unander Scharin . Vilket pris som gäller efter höjningen är oklart eftersom det inte finns någon officiell nivå , men det rör sig om 610 - 620 dollar , säger Unander - Scharin , som egentligen tycker att denna höjning kommer för tidigt . " Jag tycker att det är en vecka för tidigt . Jag hade först velat se lagersiffrorna för november som kommer nästa vecka " , säger han . Unander - Scharin tror att fler prishöjningar kan följa om denna går igenom . " Får man igenom den här höjningen , blir det nog ett visst momentum . Skulle den däremot inte gå igenom finns det risk för prisnedgång " , säger han . - Joel Dahlberg 08 - 700 1011 . ( c ) Reuters Limited 1996 . 
