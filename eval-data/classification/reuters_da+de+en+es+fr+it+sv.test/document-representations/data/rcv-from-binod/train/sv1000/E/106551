Sparbankens Fromlet halvnöjd med vårbudget . STOCKHOLM , 15 april ( Reuter ) - Regeringens vårproposition är ett dokument med både ljusa sidor och rätt mycket mörker . I finansmarknadernas ögon är dock propositionen acceptabel . Det skriver Sparbankens chefekonom Hubert Fromlet i en kommentar till vårpropositionen . " Utgiftstaket visar sig alltmer som en genuin förbättring . Det är bra att inga ändringar sker . Budgetprognoserna är både realistiska och tillfredsställande även om något mer brutto - och således mindre saldotänkande vore önskvärt " , skriver Fromlet . Däremot saknar Hubert Fromlet en mer kvalitetsorienterad inriktning på utbildningssidan och en form av " big bang " för småföretagen . " Den hittillsvarande osthyvelprincipen vad gäller småföretagen har knappast visat sig särskilt framgångsrik och ter sig inte heller denna gång speciellt lovande i sysselsättningsperspektivet " , skriver han . - Erik Aronsson 08 - 700 1010 . ( c ) Reuters Limited 1997 . 
