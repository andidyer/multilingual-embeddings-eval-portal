Nydöpt Fermenta vill tillbaka till börsen . STOCKHOLM , 11 mars ( Reuter ) - Det ombildade Fermenta som numera satsar på fastigheter vill byta namn och åter introduceras på börsen . Det skriver nyhetsbrevet Fastighetsvärlden Idag i sin onsdagsutgåva . Nyhetsbrevet citerar Fermentas VD Anders Lövgrens tal vid bolagsstämman som hölls på måndagen . Enligt Lövgren jobbar just nu en revisor på börsens uppdrag med att undersöka Fermentas förutsättningar för att återkomma till börsen . Om börsen medger en introduktion kommer frågan om namnbyte att tas upp på en extra bolagsstämma . Fermenta kommer då troligtvis att lansera ett inlösenprogram med syfte att minska antalet småaktieägare , skriver nyhetsbrevet Fastighetsvärlden Idag . - Henrik Persson 08 - 700 1011 . ( c ) Reuters Limited 1997 . 
