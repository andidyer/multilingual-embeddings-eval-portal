Budget öppnar för fortsatt räntekonvergens - Salomon . STOCKHOLM , 21 april ( Reuter ) - Vårpropositionen öppnar för fortsatt räntekonvergens . Det skriver den amerikanska investmentbanken Salomon Brothers i sitt veckobrev och ger budgeten både ris och ros . " Om däremot budgeten utvecklas i linje med , eller bättre än vad regeringen förutspår , vilket verkar vara fallet för 1997 , så finns det utrymme för fortsatt räntekonvergens under detta år " , skriver Salomon Brothers . Men det finns orosmoment som kan riskera att rasera budgetprognoserna . Salomon varnar för Sveriges konjunkturkänslighet och menar att det dessutom är oklart om inkomsterna från företagsbeskattning och moms kommer att fortsätta växa snabbare än det nominella BNP . " För det tredje kan den höga arbetslösheten framkalla ytterligare politiska stimulanser " , skriver Salomon . - Charlotte Meynert 08 - 700 1071 . ( c ) Reuters Limited 1997 . 
