För tidigt diskutera fastighetsskatt - Östros . STOCKHOLM , 23 april ( Reuter ) - Det är alldeles för tidigt att i detalj fördela ett eventuellt budgetutrymme efter 1998 . Så kommenterar skatteminister Thomas Östros centerledarens Olof Johanssons vilja att genomföra en sänkning av fastighetsskatten efter 1998 . " Skattereformen är en viktig reform för oss där vi sänker skatten för låginkomsttagare . Men jag vill inte ranka olika alternativ " , säger Östros till Reuters . Östros har tidigare meddelat att det är regeringens ambition att genomföra en skattereform 1999 där låg - och medelinkomsttagare skulle få lägre skatt . Samtidigt skulle höginkomsttagare få höjd skatt . " Men vi vill sända ut en signal om att ett eventuellt utrymme ska användas till en skattereform och till transfereringar som kan öka rättvisan i samhället " , säger Östros . Regeringen räknar med ett utrymme på 15 Mdr som skulle kunna satsas på skattereformen . Detta är pengar utöver ett prognostiserat budgetöverskott på 0 , 5 % av BNP 1999 . " Först och främst ska vi nå budgetmålet på 0 , 5 % av BNP 1999 . Sedan får vi se närmare i vårpropositionen 1998 hur stort utrymmet utöver målet blir " , säger Östros . Olof Johansson uppgav idag att en sänkning av fastighetsskatten till 1 , 5 % från dagens 1 , 7 % är en högt prioriterad fråga för hans parti . - Charlotte Meynert 08 - 700 1071 . ( c ) Reuters Limited 1997 . 
