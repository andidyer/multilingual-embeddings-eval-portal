SCA BER STORÄGARE OCH STYRELSE BEKÄNNA FÄRG - FT . STOCKHOLM , 16 okt ( Reuter ) - SCA : s koncernchef Sverker Martin - Löf ber storägarna och styrelsen att säga vad de tycker om koncernens strategi . Bristen på öppet stöd från de institutionella storägarna eldar enligt Löf på mediadebatten om att SCA bör styckas , skriver Finanstidningen . Tystnaden underhåller en debatt i media om att SCA bör styckas . Till oss har ägarna inte givit några signaler om att de är emot vår strategi . Men det vore intressant att höra om de har några synpunkter , säger Löf i Finanstidningen . Han har upprepade gånger fått försvara koncernens strategi att behålla de fyra enheterna ; skog , grafiska papper , hygien och förpackningar . Det är styrelse och huvudägare som bär yttersta ansvar för strategin . Jag står för det sakliga underlaget , säger Löf . Enligt honom är det en stor missuppfattning att en styckning skulle höja bolagets marknadsvärde med upptill 50 % . Våra egna värderingar visar att den typen av analyser bygger på P / e - tal som inte är realistiska att tillämpa på SCA : s delar . Vi skapar bäst mervärde i bolaget genom att höja lönsamheten . Värden skapas inte genom finansiella manipulationer utan genom att utveckla verksamheten , säger Sverker Martin - Löf till Finanstidningen . Samtidigt framhåller han att han naturligtvis är öppen för för nya signaler från styrelsen . - Peter Fellman 08 - 700 1007 . ( c ) Reuters Limited 1996 . 
