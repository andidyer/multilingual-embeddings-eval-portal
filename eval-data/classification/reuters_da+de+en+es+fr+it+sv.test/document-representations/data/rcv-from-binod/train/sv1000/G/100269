M OCH KD OVILLIGA ÄNDRA I PENSIONSREFORMEN . STOCKHOLM , 4 dec ( Reuter ) - Varken kristdemokraterna eller moderaterna är villiga till några förändringar kring premiereservsystemet i pensionsreformen . Däremot kan avgiftsväxlingen diskuteras . " Premiereservsystemet är redan en stor kompromiss , men alla detaljer kring avgiftsväxlingen är inte fastslagna " , säger Rose - Marie Frebran , kristdemokraternas representant i socialförsäkringsutskottet , till Reuters . Moderaternas politiske sekreterare i sociala frågor Johan Tideman anser också att detaljerna i avgiftsväxlingen kan diskuteras . " Avgiftsväxlingen är inte låst . Den är mer en praktisk fråga som går att diskutera " , säger Tideman . Kristdemokraterna ser det som en stor kris om socialdemokraterna vill ta upp fempartiöverenskommelsen om det nya pensionssystemet till ny diskussion . " Jag ser det som en jättestor kris om socialdemokraterna vill börja diskutera pensionssystemet igen . Redan att genomförandet dragit ut så här mycket på tiden har skapat stor osäkerhet " , säger Frebran . Moderaternas representant i genomförandegruppen Margit Gennser vill också hålla sig till det man kommit överens om . " Jag har alltid trott att har man ingått ett avtal så håller det . Det utgår jag ifrån och håller mig pedantiskt till princippropositionen " , säger Gennser . Hon vill inte ta ställning till hur moderaterna ser på en situation där socialdemokraterna på nytt vill börja diskutera detaljerna kring det nya pensionssystemet . " Om de inte kan klara premiereserven , vad vill de då kompromissa om . Men den tiden den sorgen " , säger Margit Gennser . Socialdemokraterna partistyrelse ska snart fatta beslut om hur partiet ska ställa sig till fempartiöverenskommelsen om pensionsreformen . Beslutet tas utgående från det samråd , som partiet nyss avslutat . Enligt initierade källor som Reuters talat med får partiledningen mycket svårt att genomföra överenskommelsen oförändrad . - Peter Fellman 08 - 700 1007 . ( c ) Reuters Limited 1996 . 
