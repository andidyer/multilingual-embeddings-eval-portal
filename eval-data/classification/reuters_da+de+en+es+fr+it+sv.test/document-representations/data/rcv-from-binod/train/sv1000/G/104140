SVANHOLM VILL HA DIALOG MED REGERINGEN . STOCKHOLM , 26 feb ( Reuter ) - Industriförbundets ordförande Bert - Olof Svanholm är beredd att gräva ned stridsyxan med regeringen och satsa på en dialog . Det är nödvändigt om regeringen vill nå målet att halvera arbetslösheten , anser han . " Ska vi komma någonvart måste vi skissera på det vi har gemensamt . . . det krävs en dialog " , sade Svanholm vid en snabbt sammankallad pressträff på onsdagen . Svanholm anser också att han dragit sitt strå till stacken för att få fart på kommunikationen . Vid årsskiftet samlade han sina åsikter i en skrift som skickades till regeringsmedlemmarna tillsammans med en inbjudan till dialog . Någon reaktion från regeringshåll har han dock ännu inte fått . Förutsättningarna för att Svanholm och statsminister Göran Persson ska hamna på samma linje verkar också vara måttligt goda . Högst på Industriförbundets önskelista hamnar det välbekanta önskemålet om reformer på arbetsmarknaden . " Ska arbetsmarknaden kunna förändras i en för landet positiv riktning måste regeringen både göra betydligt djupare ingrepp i första hand i konfliktreglerna men även i vissa arbetsrättsfrågor " , skriver Svanholm . På dagens pressträff sågades också det nyligen fattade beslutet om att inleda kärnkraftsavvecklingen som ett exempel på " ekologisk fundamentalistpolitik " . Bert - Olof Svanholm är dock försiktig med att klistra den etiketten på hela regeringen . " Men vi känner en viss förskjutning in i andra värderingar som vi inte känner igen som industriföreträdare " , sade han . - Erik Aronsson 08 - 700 1010 . ( c ) Reuters Limited 1997 . 
