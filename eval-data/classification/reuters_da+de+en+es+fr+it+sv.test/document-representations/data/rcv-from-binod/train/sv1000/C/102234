INGEN DRAMATIK VÄNTAS I VOLVOAKTIEN . STOCKHOLM , 27 jan ( Reuter ) - Det lär inte bli någon dramatisk reaktion på börsen efter beskedet att koncernchef Sören Gyll lämnar Volvo och efterträds av Electrolux VD Leif Johansson . Det säger analytiker som Reuters talat med . " När ett företag plötsligt byter VD brukar marknaden misstänka två saker . Dels att styrelsen är missnöjd med företagets utveckling och / eller att företaget ska byta strategi . Men inget av dessa scenarier verkar troligt i fallet Volvo " , säger John Lawson , analytiker på Salomon Brothers . En annan analytiker beklagar att Volvo åter får en VD utanför bilindustrin . " Det blir ytterligare en Volvochef som inte har erfarenhet från bilindustrin . . . Det är ju en del att sätta sig in i " , säger en analytiker . Han tror inte att bytet innebär några stora förändringar för hur Volvo styrs . " I och med att bolagets strategi offentligt har presenterats av ägarna , tror jag inte att det är så personberoende " , säger han . Han är osäker över vad börsens reaktion blir . " Men om jag ska gissa , blir det en nedgång . Aktien har gått en hel del och i ett sånt här läge kan man passa på att ta hem lite vinster " , säger han . Vissa analytiker utrycker en oro för att bolaget kan komma att ta omstruktureringskostnader 1996 för att ge Johansson en bra start . Andra är skeptiska till de misstankarna . " Det finns alldeles för många chefer som är ansvariga förutom Sören Gyll , och de cheferna sitter kvar och förväntas göra ett fortsatt bra jobb . Men även om de skulle vilja sänka resultatet med någon form av sifferexercis så påverkar det ändå inte den långsiktiga värderingen av Volvo " , säger John Lawson . - Henrik Persson 08 - 700 1011 . ( c ) Reuters Limited 1997 . 
