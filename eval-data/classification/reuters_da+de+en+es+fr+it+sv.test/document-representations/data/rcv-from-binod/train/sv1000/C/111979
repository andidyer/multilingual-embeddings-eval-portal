Newell bjuder på Acrimominoritet . STOCKHOLM , 19 aug ( Reuter ) - Acrimos amerikanska huvudägare , Newell Co , bjuder 170 kr per utestående B - aktie i Acrimo , skriver Newell i ett pressmeddelande . Newell äger sedan tidigare 53 , 7 % av kapital och 77 , 8 % av röster i Acrimo . Erbjudandet innebär en premie om 19 % baserat på den genomsnittliga slutkursen om 143 kr under perioden 3 juli till 18 augusti . Det sammanlagda värdet av budet är 197 Mkr . Newell omsatte 1996 2 . 873 miljoner dollar med ett rörelseresultat på 486 miljoner dollar . Budet motiveras av att en sammanslagning kommer att stärka såväl Acrimo som Newell på den europeiska marknaden . " Detta skulle stärka utvecklingen av båda företagen och möjliggöra en ytterligare fokusering på den europeiska marknaden . Integrationen mellan de båda företagen kommer att underlättas om Acrimo blir helägt av Newell " , skriver Newell i pressmeddelandet . - Jörgen Österberg 08 - 700 1008 . ( c ) Reuters Limited 1997 . 
