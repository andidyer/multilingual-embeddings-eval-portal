Verimation vände till förlust . STOCKHOLM , 13 juni ( Reuter ) - Verimation gjorde en förlust före skatt på 14 , 9 Mkr under verksamhetsåret 1996 / 97 jämfört med en vinst på 2 , 8 Mkr föregående år . Bolagets styrelse föreslår att ingen utdelning lämnas . Resultatminskningen förklaras främst av den svaga försäljningsutvecklingen av MEMO . Den totala försäljningen sjönk till 128 , 2 Mkr ( 133 , 3 ) . Den starkare kronan belastade försäljningen med ca 4 , 3 Mkr . Försäljningen av MEMO backade till 108 , 2 Mkr ( 125 , 1 ) . " Försäljningen av tilläggsprodukter till befintliga kunder har varit relativt stabil medan försäljningen av MEMO licenser till nya kunder har minskat , framförallt i Tyskland , Storbritannien och Frankrike " , skriver Verimation i sin bokslutskommunike . Försäljningen av VCOM steg till 10 , 0 Mkr ( 3 , 9 ) . Konsultverksamheten ökade till 8 , 6 Mkr ( 3 , 1 ) . Styrelsen har beslutat om resultatförbättrande åtgärder samtidigt som tillväxten är fortsatt prioriterad . Soliditeten ökade till 45 % ( 40 % ) . - Kristina Zetterlund 08 - 700 1005 . ( c ) Reuters Limited 1997 . 
