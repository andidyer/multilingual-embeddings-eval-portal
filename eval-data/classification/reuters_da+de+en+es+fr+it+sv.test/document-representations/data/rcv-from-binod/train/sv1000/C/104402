AGA siktar på 15 % rörelsemarginal 1999 . STOCKHOLM , 3 mars ( Reuter ) - Gasbolaget AGA ska 1999 ha en rörelsemarginal på 15 % . Dessutom ska företaget växa snabbare än marknaden för industriella och medicinska gaser . Det skriver bolaget sitt bokslut där de fyra huvudmålen för koncernen anges . De andra två målen är att vinsten per aktie ska öka varje år och att avkastningen på eget kapital ska vara ca 15 % . AGA skapar en ny organisation baserad på tre affärsområden . Manufacturng Industry , Process Industry och Health Care . Affärsområdena ska ha ett globalt ansvar för försäljning , produktutveckling . affärsutveckling och lönsamhet . Omstrukturering och rationalisering för genomförandet av den nya organisationen kommer att ge engångskostnader på över 100 Mkr . Kostnaderna belastar första kvartalet 1997 . Rationaliseringarna ska totalt sänka kostnaderna med 200 Mkr . Effekten av rationsalieringarna kommer andra halvan 1997 och får full effekt 1998 . " Jag är övertygad om att vi med denna organisation , som reflekterar grundläggande förändringar på marknaden , kommer att ännu bättre betjäna våra kunder och effektivisera vår verksamhet " , skriver AGA : s koncernchef Lennart Selander i en kommentar . För närvarande är AGA : s organisation geografiskt orienterad . " Den nya organisationen kommer att öka kostnadseffektiviteten och successivt förbättra rörelsemarginalen " , skriver Selander . - Henrik Persson 08 - 700 1011 . ( c ) Reuters Limited 1997 . 
