Securitas kostnader för Tyskland högre . STOCKHOLM , 13 aug ( Reuter ) - Högre omstruktureringskostnader i den tyska verksamheten än beräknat tyngde Securitas vinst för första halvåret 1997 med 35 Mkr . " Resultatutvecklingen har påverkats negativt av högre omstruktureringskostnader i Tyskland än förutsett med totalt ca 35 Mkr " , skriver bolaget i sin delårsrapport . Problemen i Tyskland ligger inom värdehantering . " Den under 1996 påbörjade omstruktureringen av värdehanteringsverksamheten i Tyskland tar längre tid än tidigare förutsett och beräknas fortgå under hela 1997 " , skriver bolaget och fortsätter : " Till följd av detta kommer den tyska värdehanteringsverksamheten ej att uppvisa positivt resultat under 1997 . " Bevakningsverksamheten i Tyskland utvecklas däremot positivt med en god volym - och resultattillväxt . Securitas spår att omstrukturerings - kostnaderna i Tyskland kommer att avta successivt . Men för 1997 leder kostnaderna i Tyskland till en nedgradering av prognosen för bolagets vinsttillväxt till 10 - 15 % . - Henrik Persson 08 - 700 1011 . ( c ) Reuters Limited 1997 . 
