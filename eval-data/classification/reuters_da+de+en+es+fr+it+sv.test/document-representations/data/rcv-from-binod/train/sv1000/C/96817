NÄRINGSLIVSKREDIT KAN GE BANKER STORFÖRLUST - FTI . STOCKHOLM , 30 aug ( Reuter ) - Flera banker med Sparbanken , Handelsbanken och Nordbanken i spetsen hotas av miljardförluster när Näringslivskredit likvideras . Banker och institutioner har lånat ut två miljarder till det olönsamma finansbolaget , skriver Finanstidningen . Värst exponerad är Sparbanken som svarar för 700 Mkr och Handelsbanken med 500 Mkr . För några veckor sedan meddelade ägarna att de inte var beredda att skjuta till mer pengar för att rädda finansbolaget . I stället blir det nu likvidation och avveckling av utlåningen på 2 , 5 Mdr . Nära 1 , 5 Mdr utgörs av problemkrediter och dåliga tillgångar , skriver Finanstidningen . Handelsbankens VD Arne Mårtensson uttalade i samband med halvårsrapporten att banken tillsammans med en annan storbank drabbats av en större kreditförlust . - Anette Möller 08 - 700 1008 . ( c ) Reuters Limited 1996 . 
