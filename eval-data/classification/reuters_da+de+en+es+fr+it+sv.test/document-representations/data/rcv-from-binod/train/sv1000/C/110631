Ericsson spår växande Afrikamarknad . STOCKHOLM , 14 juli ( Reuter ) - Ericsson tror på en snabb tillväxt i Afrika de kommande åren . Idag omsätter bolaget 1 Mdr totalt på kontinenten varav 600 Mkr i Sydafrika . På sikt spås fler marknader nå Sydafrikas storlek , säger Fredrik Wijkander , ansvarig för Ericsson Radio Systems Nord - och Västafrika , till Reuters . " Idag omsätter vi ca 1 Mdr i Afrika , varav 600 Mkr är i Sydafrika . Men vi ser flera länder som har samma potential som Sydafrika som ännu inte är exponerade " , säger Wijkander och nämner Nigeria som ett tillväxtland . Nigeria har ännu inte har tagit något beslut om att bygga ut något mobilsystem . Han vill likna den kommande tillväxten i Afrika med den som varit i Asien sedan 1960 - talet . " Idag är Afrika ungefär där Asien var på 1960 - talet . Vi tror att Afrika kan följa samma utveckling som Asien upplevde och flera privata operatörer är nu på väg in . " Ericsson har idag mycket verksamhet i Nordafrika där Libyen är en stor marknad . I Mellanafrika är Ghana en av de stora marknaderna och i Söder dominerar Sydafrika . - Henrik Persson 08 - 700 1011 . ( c ) Reuters Limited 1997 . 
