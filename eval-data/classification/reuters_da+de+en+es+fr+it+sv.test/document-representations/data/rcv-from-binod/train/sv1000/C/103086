VATTENFALL BETONAR AFFÄRSMÄSSIGHETEN . STOCKHOLM , 10 feb ( Reuter ) - Vattenfall ska på affärsmässiga grunder arbeta med Norden som hemmamarknad . Det slår statssekreteraren på närings - och handelsdepartementet och tillika styrelseledamot i Vattenfall Peter Nygårds fast efter dagens extra styrelsemöte i Vattenfall . Vid dagens styrelsemöte redogjorde Nygårds för innehållet i trepartiöverenskommelsen om kärnkraften . " Näringsministern kommer under den närmaste tiden att ha en nära dialog med Vattenfalls ledning för att vidareutveckla Vattenfalls roll i omställningen av det svenska energisystemet . Det förutsätter ett starkt energiföretag med en tydlig miljöprofil " , säger Nygårds . Vattenfalls VD Carl - Erik Nyquist säger att Vattenfall kan fortsätta leverera el som man gjort tidigare . " Vi har fått bekräftat att Vattenfall kan fortsätta leverera effektiva och miljövänliga energilösningar till kunderna på ett konkurrensneutralt sätt " , säger han . - Jörgen Österberg 08 - 700 1008 . ( c ) Reuters Limited 1997 . 
