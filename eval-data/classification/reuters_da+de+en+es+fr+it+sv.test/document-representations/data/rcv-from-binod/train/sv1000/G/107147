Brist på arbetsmarknadsreformer i budget - S - E - B . STOCKHOLM , 25 april ( Reuter ) - Regeringens vårbudget brister i hanteringen av arbetsmarknadspolitiken . Det skriver S - E - Bankens chefekonom Klas Eklund i marknadsbrevet ' Ekonomiskt Perspektiv ' . " Det är också på dessa områden vårbudgetens stora svaghet återfinns , nämligen i avsaknaden av strukturella reformer på arbetsmarknaden " , skriver Eklund och tillägger att han inte tror att regeringens åtgärder räcker för att halvera den öppna arbetslösheten till 2000 . Eklund ser dessutom risker med de åtgärder regeringen presenterat . Förslagen om förtidspensionering och om ökad sysselsättning inom den offentliga sektorn genom Kalmar - modellen sker till priset av lägre sysselsättning i den privata sektorn , anser Eklund . " Det finns risk för att detta på sikt återigen gör budgeten mer känslig för konjunkturutvecklingen , alltmedan försörjningsbördan för skattebetalarna ökar " , skriver Eklund . - Charlotte Meynert 08 - 700 1071 . ( c ) Reuters Limited 1997 . 
