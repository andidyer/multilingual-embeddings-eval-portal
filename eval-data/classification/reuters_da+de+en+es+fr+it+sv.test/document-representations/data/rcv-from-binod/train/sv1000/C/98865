VOLVO LV LANSERAR NY MODELL I AUSTRALIEN . STOCKHOLM , 29 okt ( Reuter ) - Volvo Truck Australia har introducerat den nya modellen Volvo NH i Australien . " Volvo NH är en normalbyggd variant av Volvo FH , speciellt utvecklad för marknaderna i Australien och Nya Zeeland " , skriver Volvo LV i ett pressmeddelande . Introduktionen av Volvo NH - serien är ett led i globaliseringen av bolagets FH - teknologi . Volvo NH har chassit gemensamt med FH - serien och hytten med Volvo VN - serien , bolagets normalbyggda lastbil för den nordamerikanska marknaden . Hytterna byggs i USA och monteras i Volvo LV : s fabrik i Brisbane i Australien . " Antalet komponenter som är gemensamma för Volvo NH och motsvarande variant av Volvo FH är 70 % " , skriver Volvo Lastvagnar . Volvos FH - serie har idag 37 % av marknaden för frambyggda lastbilar i fjärrtrafik i Australien , säger Volvo LV : s presstalesman Stefan Lorentzson till Reuters . " Vad vi nu gör är att vi byter hytten på FH - serien till VN - seriens och får NH - modellen " , säger han . Före år 2000 ska Volvo LV : s FH - teknologi vara introducerad globalt . Nu investeras 150 miljoner dollar i Brasilien för lansering av teknologin även där . " Introduktionen av FH - teknologin i Brasilien sker före år 2000 , mer exakt än så uttalar vi oss inte . Därmed är teknologin globalt introducerad " , säger Lorentzson . Leveranserna av Volvo NH börjar under det andra kvartalet 1997 . Volvo Truck Australia är Volvo Lastvagnars australiensiska bolag . En normalbyggd lastbil har motorhuv till skillnad från en frambyggd lastbil . - Henrik Alberius 08 - 700 1250 . ( c ) Reuters Limited 1996 . 
