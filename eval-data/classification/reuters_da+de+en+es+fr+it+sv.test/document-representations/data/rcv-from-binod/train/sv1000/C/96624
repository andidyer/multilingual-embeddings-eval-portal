HEXAGON FÖRHANDLAR MED SWEPART . STOCKHOLM , 26 aug ( Reuter ) - Hexagon förhandlar med Swepart och kommer troligtvis att lägga ett bud på Swepart . Det säger Hexagons VD Börje Andersson till Reuters . " Det pågår förhandlingar mellan de båda bolagen och Hexagon kommer sannolikt att lägga ett bud på Swepart " , säger Andersson . Andersson betonar att Hexagon och Swepart har ett flertal verksamheter som skulle kunna samordnas . " Vi har ett antal bolag och de har ett antal bolag som med fördel skulle kunna samordnas " , säger Andersson och tillägger : " Man kan notera att det är en hel del strukturella samordningseffekter mellan de båda bolagen . " Handeln i Swepart och Hexagon stoppades på bolagens egen begäran idag på morgonen . " Det kommer med all sannolikhet en presskommunike vid 14 . 00 - tiden " , säger Andersson . - Kristina Zetterlund 08 - 700 1005 . ( c ) Reuters Limited 1996 . 
