Utländsk bank vill köpa Nordbanken - FTi . STOCKHOLM , 26 feb ( Reuter ) - En utländsk storbank har dykt upp och visat intresse för att köpa Nordbanken , erfar Finanstidningen . Kontakter har tagits med regeringen men sannolikt avvaktar regeringen till dess det är absolut klart att det inte blir någon fusion med S - E - Banken . Dessutom ska , enligt ännu obekräftade uppgifter , ett försäkringsbolag ha visat intresse för någon form av samordning med Nordbanken . Några kostnadssynergier att räkna hem , om det blir en utländsk bank som drar det längsta strået om Nordbanken , lär det inte bli tal om , enligt tidningen . Sannolikt föredrar regeringen en fusion med S - E - Banken som skulle skapa ett konkurrenskraftigt alternativ till de två nya bankgrupperna , Handelsbanken - Stadshypotek och Sparbanken - Föreningsbanken . ( c ) Reuters Limited 1997 . 
