Troligtvis vinst för Argonaut kv . 2 - SO . STOCKHOLM , 25 april ( Reuter ) - Argonaut kommer sannolikt att göra en vinst även under andra kvartalet i år . Det säger rederiets styrelseordförande Anders Berg till Reuters . " Troligtvis så kommer andra kvartalet att generera ett överskott " , säger Berg . Argonaut gjorde en vinst före skatt på 2 Mkr årets tre första månader jämfört med en förlust på 16 Mkr samma period 1996 . Rederiets VLCC - fartyg gick dock med förlust under perioden . Den genomsnittliga inseglingen var 27 . 300 dollar per dag sedan avbrott för dockning haft en negativ effekt på 1 . 500 dollar per dag . Enligt Berg ligger breakeven nivån på Aronauts VLCC på 28 . 000 - 29 . 000 dollar per dag . Då gick det bättre för ULCC - fartygen som landade på plussidan under första kvartalet . Den genomsnittliga intjäningen var ca 22 . 000 dollar per dag . Berg uppger att breakeven - nivån ligger på 20 . 000 dollar . Berg påpekar att en säsongsmässig nedgång väntas i marknaden under andra kvartalet . Försvagningen kan förstärkas till följd av att oljelagren snarare ökade under första kvartalet i stället för som normalt minska . Samtliga Argonauts VLCC - fartyg är dock fraktade fram till juni eller juli . " Vi har täckt upp den närmaste perioden till tillfredsställande nivåer . Det är nivåer som kanske till och med genererar en liten vinst , nivåer på 29 . 000 - 30 . 000 dollar " , säger Berg . Han tillägger att marknaden för närvarande kanske ligger på 22 . 000 dollar . - Kristina Zetterlund 08 - 700 1005 . ( c ) Reuters Limited 1997 . 
