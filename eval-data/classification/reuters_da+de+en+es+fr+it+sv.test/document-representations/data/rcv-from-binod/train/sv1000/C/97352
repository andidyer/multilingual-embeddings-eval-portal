VOLVO LÅNAR MITSUBISHI - MOTOR - TT . STOCKHOLM , 13 sept ( Reuter ) - Volvo kommer få använda Mitsubishis nya direktinsputade bensinmotor i sina S40 - och V40 - modeller , uppger TT . Bolagen är i princip överens och Volvo hoppas starta samarbetet hösten 1997 , då även Mitsubishi förser sin Carisma med den nya bränslesnåla motorn . Motorsamarbetet har diskuterats i samband med att Volvo Personvagnars högsta ledning besökt Mitsubishi i Japan . Något avtal om omfattningen av affären har ännu inte träffats . " Våra relationer med Mitsubishi ger oss möjlighet att i framtida bilar utnyttja den teknik som Mitsubishi har utvecklat " , säger Volvo Personvagnars informationschef Henry Stenson till TT . Mitsubishi uppger att den nya fyrcylindriga GDI - motorn ( Gasoline Direct Injection ) i 1 , 8 - litersutförande har 35 % bättre bränsleekonomi än jämförbara motorer med vanligt insprutningssystem . Utsläppen av skadliga nitrösa gaser , kväveoxid , minskar med 95 % och utsläppen av koldioxid med 35 % . På frågan om den nya motorn kan ändra beslutet att inte sälja S40 och V40 i USA finns för dagen inget svar från Volvo . Mitsubishi har sedan några veckor börjat serietillverka den nya motorn som bland annat används i Mitsubishi Galant . ( c ) Reuters Limited 1996 . 
