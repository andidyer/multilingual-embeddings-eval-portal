OM KAN NÅ TILLVÄXT 20 % NÄSTA ÅR - VD . STOCKHOLM , 12 dec ( Reuter ) - OM - Gruppen tror att 1997 kommer att bli ett bra år och att bolaget kommer att klara målet på en omsättningstillväxt på 20 % . Det säger OM : s VD Per E Larsson i en intervju med Reuters . " Tillväxtmålet på 20 % är fortfarande realistiskt . Vi klarar det inte i år , men nästa år tror jag att vi klarar det . Alliansen mellan teknik och finans , transaktionsteknologi , som vi arbetar med består ju av två tillväxtbranscher " , säger Larsson . Det som skiljer OM från många andra tillväxtföretag är enligt Larsson är att man har beprövade och intäktsgenererande produkter i sin teknologiska portfölj . " Inom teknolgiområdet har vi en etablerad produktportfölj som är ' proven and reliable ' . Jag vill dock understryka att även om den är etablerad så är den inte mogen , utan tillväxten ser mycket god ut " , säger Larsson . - Jörgen Österberg 08 - 700 1008 . ( c ) Reuters Limited 1996 . 
