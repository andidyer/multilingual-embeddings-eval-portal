God vinsttillväxt i Allgon - Börsveckan . STOCKHOLM , 24 mars ( Reuter ) - Allgons vinst per aktie väntas öka till 9 kr 1997 jämfört med 6 kr i fjol . Den bedömningen gör Börsveckan . Börsveckan menar att bolagets goda orderingång under 1996 talar för ett starkt år 1997 . Allgons orderingång steg med 17 % i fjol . Under det fjärde kvartalet var uppgången drygt 45 % jämfört med motsvarande period föregående år , enligt Börsveckan . En starkare dollar borgar också för en god resultattillväxt , påpekar Börsveckan . För varje öre som dollarn stiger mot kronan förbättras Allgons vinst med ca 1 Mkr . " Om dollarn fortsätter upp och den genomsnittliga kursen för Allgon hamnar på 8 , 10 kr under 1997 skulle valutavinsten bli 110 Mkr " , skriver Börsveckan . Telekommarknadens accelererande utveckling gynnar Allgon som tillverkar vågutbredningsprodukter till mobiltelefonimarknaden . Börsveckan framhåller branschexperter spår att antalet användare av mobiltelefoner i världen kommer att öka från nuvarande 137 miljoner till 400 miljoner år 2000 . " För så sent som ett halvår sedan låg prognosen på 350 miljoner användare - potentialen i Allgon har alltså justerats upp . Lägg därtill att folk byter ut sina gamla föråldrade telefoner mot nya i en betydligt snabbare takt än tidigare " , skriver Börsveckan . - Kristina Zetterlund 08 - 700 1005 . ( c ) Reuters Limited 1997 . 
