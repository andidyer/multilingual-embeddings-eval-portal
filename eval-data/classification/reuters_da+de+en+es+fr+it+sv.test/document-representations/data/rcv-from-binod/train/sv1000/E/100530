LÄGRE RÄNTOR OCH MATPRISER GAV DEFLATION - SCB . STOCKHOLM , 12 dec ( Reuter ) - Sverige har nu för andra månaden i rad deflation . Det är främst sänkta räntekostnader för egnahemsägare samt sänkt moms på livsmedel som ligger bakom nedgången i inflationstakten . Det uppger Statistiska centralbyrån ( SCB ) i ett pressmedelande . " Bakom nedgången på 0 , 3 % under den senaste tolvmånadersperiden ligger främst sänkta räntekostnader för egnahemsägare samt sänkt moms på livsmedel " , skriver SCB . Under den senaste tolvmåndersperioden har priserna på livsmedel sjunkit med 6 , 8 % , vilket sänkt den sammantagna prisnivån med 1 , 0 procentenheter . Sänkta räntekostnader har bidragit med ytterligare 1 , 2 procentenheter till nedgången . Men andra boendekostnader har mer än väl motverkat räntesäkningen , bland annat höjda hyror , eltaxor och höjd fastighetsskatt . Totalt har därför boendekostnaderna bidragit till en höjning av prisnivån med 0 , 3 procentenheter . Därutöver har har prishöjningar inom området Transport - och samfärdsel samt området Diverse vardera höjt konsumentprisnivån med 0 , 2 procentenheter . Månadsförändringen i november var också den - 0 , 3 % . Det förklars till stor del av att livsmedelspriserna sjunkit med 0 , 9 % , vilket svarar för 0 , 1 procentenheter av den totala nedgången . Det är främst priserna på färska grönsaker , frukt och bär , som sjunkit med 4 , 5 % , som förklarar sänkningen av livsmedelsprisena , uppger SCB . Prissänkningar har också noterats på kött , kaffe , te och kakao och övriga livsmedel . Boendekostnaderna har sjunkit med 0 , 4 % , vilket bidrar med 0 , 1 procentenheter . Därutöver har en rad små prissänkingar på bland annat skor , kläder och bensin bidragit med tillsammans 0 , 1 procentenheter . Nettopriserna sjönk i november med 0 , 5 % vilket gav en årstakt på - 1 , 4 % . Interimindex ( IIKP ) sjönk 0 , 1 % mellan oktober och november . Under de senaste tolv månaderna har IIKP stigit 0 , 2 % . IIKP används under 1996 av EU - kommissionen och det europeiska monetära institutet för att följa upp konvergenskravet avseende prisstabilitet . - Barbara Taltavull 08 - 700 1019 . ( c ) Reuters Limited 1996 . 
