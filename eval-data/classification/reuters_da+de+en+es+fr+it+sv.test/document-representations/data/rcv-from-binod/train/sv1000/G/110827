Rökare bör ta eget ansvar anser svenskar . STOCKHOLM , 21 juli ( Reuter ) - De flesta svenskar anser att rökare själva bör ta konsekvensera av sin rökning . Få anser att det är tobakstillverkarens uppgift att ersätta en sjuk rökare ekonomiskt . Det visar en undersökning från SKOP som beställts av Swedish Match . Swedish Match beställde undersökningen med anledning av en stämningsansökan mot bolaget . Tingsrätten valde att inte ta upp ansökan vilket har överklagats till hovrätten . " Swedish Match har mot denna bakgrund uppdragit åt undersökningsföretaget SKOP att mäta svenska folkets inställning till de frågeställningar stämningsansökan väcker " , skriver bolaget i ett pressmeddelande . Enligt undersökningen anser 5 % av svenskarna att en rökare bör få ersättning och 83 % tycker att kunskapen om rökningens risker är mycket eller ganska bra . - Charlotte Meynert 08 - 700 1071 . ( c ) Reuters Limited 1997 . 
