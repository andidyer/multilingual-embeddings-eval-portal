PLM slutförhandlar om ryskt joint venture . STOCKHOLM , 29 april ( Reuter ) - PLM befinner sig i slutförhandlingar om ett joint venture för en dryckesburksfabrik i Ryssland . Det uppger PLM i ett pressmeddelande . Förhandlingarna väntas vara klara inom de närmaste månaderna . Joint venturebolaget får namnet PLM Beverage Can Manufacturing ( PBCM ) och PLM kommer att vara majoritetsägare med drygt 50 % . För närvarande förs förhandlingar om delägarskap med Ball Corporation , Swedfund International , danska Investeringsfonden för Öst - och Centraleuropa , International Finance Corporation och The European Bank for Reconstruction and Development . Fabriken är en investering på ca 125 miljoner dollar . Den kommer att ha två linjer med en årlig kapacitet på 1 , 75 miljarder burkar . Den första linjen väntas vara i drift under sista kvartalet 1998 och den andra under första kvartalet 1999 . " Den ryska dryckesburksmarknaden har under senare år utvecklats synnerligen snabbt och beräknas 1997 uppgå till 1 , 5 - 2 miljarder inklusive import av fyllda burkar " , skriver PLM . Vid sekelskiftet spås den ryska marknaden kunna uppnå 2 , 5 miljarder enheter . - Kristina Zetterlund 08 - 700 1005 . ( c ) Reuters Limited 1997 . 
