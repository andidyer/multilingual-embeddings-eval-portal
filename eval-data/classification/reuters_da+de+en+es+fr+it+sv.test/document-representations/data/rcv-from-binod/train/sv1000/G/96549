KOMMITTE VILL SLOPA 40 - TIMMARSVECKA - LO - TIDINGEN . STOCKHOLM , 23 aug ( Reuter ) - Arbetstidskommitten kommer föreslå att den nuvarande lagstiftade 40 - timmarsveckan försvinner , uppger LO - Tidningen . Regleringen av arbetstiden ersätts med EU - direktivets 48 timmar i veckan i genomsnitt under fyra veckor . Regeln ska inte kunna förhandlas bort av arbetsmarknadens parter . Kommitten föreslår också att den nuvarande högsta tillåtna nivån för övertid , 200 timmar per år , bör halveras . Parterna ska dock i kollektivavtal kunna komma överens om ett högre övertidsuttag . Det generella förbudet mot nattarbete tas bort och ersätts av ett krav om elva timmars vila per dygn . Den femte semesterveckan ska alla ha rätt att spara under flera år för att kunna använda tiden mer fritt , till exempel till att förkorta arbetstiden . Kommitten konstaterar vidare att det inte finns något ekonomiskt utrymme att generellt förkorta arbetstiden . Arbetstidskommitten presenterar det slutliga betänkandet i slutet av nästa månad . - Göran Lind 08 - 700 1250 . ( c ) Reuters Limited 1996 . 
