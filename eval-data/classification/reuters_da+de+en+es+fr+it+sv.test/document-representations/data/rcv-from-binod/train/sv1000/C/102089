ANALYS - DELADE OMDÖMEN OM LINDEX RAPPORT . STOCKHOLM , 23 jan ( Reuter ) - Lindex rapport mottogs med delade åsikter av mäklare och analytiker . " Som väntat " , " sämre än väntat " och " en bra rapport " är några omdämen om resultatet . Lindex vinst före skatt steg till 64 Mkr under årets första tre månader från 37 Mkr samma period i fjol . Det var i linje med förväntningarna som låg på 65 Mkr . Facit från marknaden blev i alla fall ett rejält kursfall , aktien rasade minuterna efter att resultatet släpptes . Som mest var kursen nere i 168 kr vilket var 11 kr under dagshögsta . Kursen stabiliserade sig senare på 171 kr , 4 kr ned över dagen . " Det här var sämre äm väntat . Det som oroade marknaden var att julförsäljningen visade svaga siffror . Många hade nog byggt upp förväntningarna efter de positiva julhandelsprognoser som bland annat HUI har släppt " , kommenterade en analytiker . Enligt kvartalsrapporten låg julhandeln " väl i nivå med samma månad föregående år " " Vi hade nog en förhoppning om ett bättre resultat " , sade en mäklare . . . Det är första gången bolaget lämnar en kvartalsrapport och möjligtvis kan det vara svårigheter att förutse periodiseringen " , sade en mäklare . I samband med att resultatet släpptes meddelade Lindex också att det ska satsa på att etablera ett " mindre antal butiker " i Tyskland . Mats Liss , analytiker på Swedbank utrycker dock en annan mening . " Resultatet var ju precis enligt förväntningarna . Möjligtvis kan den oförändrade julförsäljningen ha varit en besvikelse . " " Det kan också vara så att den tyska satsningen ses som en risk " , säger Liss . Åtminstone en mäklare var direkt positiv till rapporten . " Det här var bra . Kursnedgången är helt fel . I stället ska aktien stiga . . . Deras bästa resultat någonsin är 69 Mkr och nu redovisar företaget 64 Mkr ett mellanår som 1996 ändå har varit . . . Den borde stiga . " - Henrik Persson 08 - 700 1011 . ( c ) Reuters Limited 1997 . 
