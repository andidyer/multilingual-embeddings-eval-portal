P & U ' s portfölj starkare än marknadsandel - Hassan . STOCKHOLM , 12 maj ( Reuter ) - Pharmacia & Upjohns forskningspipeline är bättre än bolagets nuvarande marknadsandelar . Tillträdande VD Fred Hassan siktar på att majoriteten av P & U : s försäljningen ska komma från tillväxtprodukter och att marginalerna därmed ska kunna höjas . Det sade Hassan vid en telefonkonferens på måndagen . " Jag anser att P & U har en utmärkt forskningspipeline som är oproportionerligt stark jämfört med de nuvarande marknadsandelarna " , sade Hassan som själv kommer att följa utvecklingen för de mest lovande produkterna . " Jag kommer personligen att vara inblandad i de två eller tre produkter med de största möjligheterna i pipeline , vad gäller tillstånd och liknande . Vi måste ställa siktet högt för att nå till de 300 - 500 miljoner dollar i årlig försäljning under de första åren som krävs för att komma fram med ett miljardpreparat " , sade han och fortsatte : " Målet är att ha majoriteten av försäljningen i tillväxtprodukter . Med detta kommer också marginalerna att förbättras då nya produkter ofta har bättre marginaler än gamla . " - Jörgen Österberg 08 - 700 1008 . ( c ) Reuters Limited 1997 . 
