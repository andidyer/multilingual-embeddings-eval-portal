Mål att föra över 8 - 10 Mdr kvarstår - Skanska . STOCKHOLM , 29 maj ( Reuter ) - Skanskas mål att föra över 8 - 10 Mdr till ägarna ligger fast även om regeringsrätten skulle besluta att Skanskas försäljning av aktier i Sandvik ska reavinstbeskattas . Det säger bolagets informationsdirektör Lennart Hallberg till Reuters . " Styrelsens beslut kvarstår och de tog med en skatterisk när de satte ambitionen att överföra 8 - 10 Mdr till aktieägarna . Det finns ingen anledning att förmoda att vi skulle betala ut en mindre summa " , säger Hallberg och tillägger : " Vi har andra tillgångar i Skanska , utöver de redan sålda Sandvikaktierna . " Skanska riskerar att få betala 2 , 5 Mdr i skatt på reavinsten om 9 , 1 Mdr från försäljningen av posten i Sandvik . Kvar i bolaget blir ca 6 , 6 Mdr . Bolagsstämman har redan tagit beslut om att lösa in var tionde aktie i Skanska mot totalt 5 Mdr kontant . Hallberg menar också att den tidigare aviserade tidshorisonten på 1 - 2 år för att genomföra hela kapitalomfördelningen kommer att hållas . Skanska tror fortfarande att det har goda chanser att undgå betala reavinstskatt . " Vi tror fortfarande att vi har stora möjligheter att slippa betala skatt på det här beloppet . Skatterättsnämndens oenighet visar på komplexiteten i frågan " , säger Hallberg . Han menar att lagar och referensfall talar för att Skanska borde kunna slippa reavinstskatt . " Våra jurister menar att bland annat Volvos fall är liknande och vi ser ingen anledning till att vi ska bli annorlunda behandlade än andra bolag " , säger Hallberg . - Henrik Persson 08 - 700 1011 . ( c ) Reuters Limited 1997 . 
