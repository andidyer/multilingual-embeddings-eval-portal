Klippan byter strategi , stänger tissuemaskin . STOCKHOLM , 5 mars ( Reuter ) - Klippan ska bli mindre råvaruberoende och därigenom bli mindre utsatt för massaprissvängningarna . Det är företagets nya strategi som väntas bli klar någon gång i april . Den maskin som nu stängs , PM 9 , är en tissuemaskin med en kapacitet på 8 . 500 ton . Det säger Klippans ekonomidirektör Sören Rudmer till Reuters . " Nuvarande produktsortiment passar egentligen inte in i vår maskinpark . . . vi ska bli betydligt mindre bulkorienterade " , säger han . Den nya strategin går ut på att bli mer nischat mot specialpapper där verksamheten ska bedrivas kund - och marknadsorienterat . " Omläggningen är en kontinuerlig process . En ny strukturplan påbörjas idag och beräknas vara färdig någon gång i april " , säger Rudmer . Den minskande volymen i och med stängningen av PM 9 innebär ingen volymminskning i sig för Klippan eftersom produktionen vid PM 10 beräknas komma igång bättre under 1997 , enligt Rudmer . " Volymerna på PM 10 kommer succesivt utökas i stället " , säger han . Om stängningen av PM 9 , som beslutades på onsdagen , kommer att innebära några personalnedskärningar vill han inte kommentera förrän MBL - förhandlingarna kommit igång . - Olle Lindström 08 - 700 1015 . ( c ) Reuters Limited 1997 . 
