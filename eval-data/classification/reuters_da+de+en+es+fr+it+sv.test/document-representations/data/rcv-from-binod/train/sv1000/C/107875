Graninges vinst steg till 224 Mkr . STOCKHOLM , 13 maj ( Reuter ) - Kraftföretaget Graninge gjorde en vinst på 224 Mkr före skatt för årets första kvartal jämfört med 127 Mkr för motsvarande period 1996 , skriver bolaget i sin kvartalsrapport . De köpta rörelserna ger fortsatta tillskott i resultatet och ökande synergieffekter . " Kraft - och energirörelserna kan därför förväntas visa ett väsentligt bättre helårsresultat än i fjol " , skriver bolaget . Marknadsutsikterna för Skog & Trä är också fortsatt positiva , varför skogsrörelsen förväntas visa bättre resultat än i fjol . Energirörelsens helårsprognos görs med antagandet att resten av året ger normala nederbördsmängder . " Vattenmagasinen är för närvarande praktiskt taget tömda . Till skillnad från i fjol är emellertid snötillgången i Graninges tillrinningsområden god , och förutsättningar finns för en god återfyllnad av magasinen " , skriver bolaget . Koncernens fakturering ökade med 41 % under årets tre första månader till 904 Mkr . " Ökningen beror i stor utsträckning på företagsförvärv inom energisidan . Högre leveransvolym och förbättrade priser inom trävarurörelsen har också bidragit " , skriver bolaget . Vinsten per aktie efter skatt steg till 2 , 45 kr ( 1 , 40 ) . Kraft och Energi hade i fjol ett rörelseresultat på 389 Mkr , medan Skog & Trä : s rörelseresultat uppgick till 73 Mkr . - Peter Fellman 08 - 700 1007 . ( c ) Reuters Limited 1997 . 
