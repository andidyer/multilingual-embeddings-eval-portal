Lindvallen har köpoption på bokningsbolag . STOCKHOLM , 4 juli ( Reuter ) - Lindvallen har fått en option att köpa det centrala bokningsbolaget i Sälen , Sälenfjällen Bokning . Optionen kan lösas mellan den 1 september 1997 och den 31 januari 1998 . " Utifrån genomsnittlig köpkurs de tio senaste börsdagarna uppgår den totala köpeskillingen till 22 , 1 Mkr " , skriver Lindvallen . Priset utgör 10 Mkr kontant på tillträdesdagen samt 200 . 000 nyemitterade B - aktier i Lindvallen , alternativt motsvarande kontanktlikvid att erlägga under januari nästa år . En goodwillpost om 18 , 7 Mkr uppstår om förvärvet genomförs . Denna kommer att skrivas av på fem år . Bokningsbolaget har en årlig omsättning på 15 - 20 Mkr med en vinst som har uppgått till 4 - 5 Mkr de senaste åren . Lindvallen fullföljer köpet av Tandådalen & Hundfjället efter att ha fått in aktier motsvarande 99 , 9 % av röster av kapital i Tandådalen & Hundfjället . " Inför säsongen 1997 / 98 beräknas koncernens totala investeringsvolym uppgå till 46 Mkr " , skriver Lindvallen . Lindvallen ska bland annat investera i en restaurang på toppen av Hundfjället och kommer att fortsätta utbyggnaden av snösystemet . - Kristina Zetterlund 08 - 700 1005 . ( c ) Reuters Limited 1997 . 
