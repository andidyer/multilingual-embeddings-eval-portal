Skuldbörda bör underskrida 60 % av BNP - Persson . SKELLEFTEÅ , 24 juni ( Reuter ) - Statsminister Göran Persson strävar efter en klart lägre offentlig skuldbörda än dagens 76 - 77 % av BNP . Han anser att skuldbördan bör underskrida 60 % av BNP , vilket är i enlighet med Maastrichtkravet . " Vi måste trycka tillbaka skuldsättningen som andel av BNP till en situation där vi inte är så sårbara . Jag känner mig heller inte komfortabel med en skuldbörda på 60 % av BNP " , sade Persson . Persson föredrar också en stark valutaunion . " Jag vill ha ett starkt EMU . Jag är rädd för ett svagt . jag vill att man ska hålla hårt på konvergenskriterierna " , sade Persson . Persson konstaterade att skuldbördan och därmed de stora ränteutbetalningarna kan komma att minska ganska snabbt när ekonomin väl kommer i gång . " Det går snabbt när ekonomin väl kommer i gång . Jag vill inte ha tillbaka en situation där varje förändring av räntan på Reuterskärmarna ger nya stora utbetalningar " , sade Persson . - Peter Fellman 08 - 700 1016 . ( c ) Reuters Limited 1997 . 
