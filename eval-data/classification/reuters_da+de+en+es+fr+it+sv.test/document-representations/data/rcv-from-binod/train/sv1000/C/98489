KOCKUMS COMPUTER SYSTEMS FÅR NYA ORDER I ASIEN . STOCKHOLM , 17 okt ( Reuter ) - Kockums Computer Systems har fått order från varv i Kina och Sydkorea på design - och informationssystemet för skeppsbyggnad , TRIBON . Det skriver Kockums i ett pressmeddelande . " Någon uppgift av värdet i beställningarna kan tyvärr inte lämnas , enligt överenskommelse med köparna " , skriver bolaget . Det kinesiska varvet Bohai Shipyard har beställt TRIBON - systemet . Det sydkoreanska varvet Hyundai Mipo Dockyard kommer också att bygga fartyg efter TRIBON - systemet . Varvet har tidigare inte byggt nya fartyg , uppger Kockums . - Kristina Zetterlund 08 - 700 1005 . ( c ) Reuters Limited 1996 . 
