Juridisk prövning om Eidsvoldsområdet - Scan Mining . STOCKHOLM , 17 mars ( Reuter ) - En juridisk prövning har inletts av äganderätten till inmutningarna i Eidsvoldsområdet i Norge . Det är samma område som Tricorona anser sig ha äganderätt över . Prövningen har tillkommit på initiativ av norska Mineralia , skriver Scan Mining i ett pressmeddelande . Frågan som ska avgöras är om det är Mineralia eller Tricoronaägda Hedemark Gruvdrift som äger inmutningarna . Den 10 januari i år meddelade Scan Mining att man förhandlade med en norsk intressent om prospekteringsarbeten i södra Norge . Området som där avsågs var detsamma som Tricorona i förra veckan meddelade att man hade förvärvat och gjort fynd på , skriver Scan Mining . " Scan Mining har fram till nu förhandlat med ägarna ( Mineralia ) till inmutningarna om rättigheten att prospektera i och senare förvärva helt eller delar av det aktuella området " , skriver Scan Mining i ett pressmeddelande . I väntan på utfallet ligger Scan Minings förhandlingar med Mineralia nere . - Henrik Persson 08 - 700 1011 . ( c ) Reuters Limited 1997 . 
