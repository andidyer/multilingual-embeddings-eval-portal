Pantoloc godkänt för svensk kombinationsbehandling . STOCKHOLM , 9 april ( Reuter ) - Magsårsmedlet Pantoloc har godkänts av svenska läkemedelsverket för så kallad kombinationsbehandling av magsår , enligt ett pressmeddelande från Nycomed . Godkännandet gäller behandling av magsår med Pantoloc tillsammans med antibiotika . " Försäljningsmässigt är det inte den viktigaste indikationen men det täpper till ett hål i vår dokumentation som varit ett argument för läkare att inte ta in Pantoloc i sin terapiarsenal " , säger Ola Levin , chef för Division Pharma i Nycomed AB . Nycomed marknadsför Pantoloc , även känt under namnet Pantoprazole , i Sverige . Pantoloc har ca 1 % av marknaden för magsårsmedel i Sverige . " Det har gått trögare i Sverige än på andra marknader men det är inte så konstigt eftersom det är Astras hemmamarknad " , säger Levin . Han anser dock att Pantoloc är ett bättre läkemedel än Astras Losec . " Astra har visserligen en bättre dokumentation men vi tycker att Pantoloc är en bättre produkt . Det finns viss interaktion mellan Losec och en del andra läkemedel som inte kunnat upptäckas vad gäller Pantoloc . Dessutom har vi en liten lättsvald tablett jämfört med Astras kapsel " , säger han . Pantoloc har i Sverige ett lägre pris än Losec . Enligt Levin skiljer det drygt 100 kr för en vanlig åttaveckorsbehandling . - Joel Dahlberg 08 - 700 1011 . ( c ) Reuters Limited 1997 . 
