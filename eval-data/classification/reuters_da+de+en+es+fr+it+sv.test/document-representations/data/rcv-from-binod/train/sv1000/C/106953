Bark även koncernchef i Autoliv Inc . STOCKHOLM , 23 april ( Reuter ) - Autolivs styrelseordförande Gunnar Bark kommer i samband med fusionen med amerikanska Morton Safety Products även att bli koncernchef för Autoliv Inc . Fred J Musone kommer att vara VD och styrelseledamot i Autoliv Inc . , skriver autoliv i ett pressmeddelande . Ledningsförändringarna tillvaratar Musones " expertis inom operationella och produktionsrelaterade frågor när företaget ska realisera fördelarna med samgåendet " , skriver Autoliv i pressmeddelandet . Musone kommer att vara involverad i operationella frågor globalt och arbeta med fusionsfrågor , inklusive förbättringar av produktionsprocessen hos Autoliv Inc : s tillverkningsenheter över hela världen . Han kommer dessutom att behålla det övergripande ansvaret för Autoliv Inc : s verksamhet i Nordamerika . - Jörgen Österberg 08 - 700 1008 . ( c ) Reuters Limited 1997 . 
