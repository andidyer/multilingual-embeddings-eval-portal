Tidig Norden - expansion ger SHB fördel - VD . STOCKHOLM , 2 april ( Reuter ) - Att Handelsbanken redan för fem år sedan inledde sin expansion till de övriga nordiska länderna ger banken en fördel gentemot övriga banker som idag expanderar i Norden . Det skriver Handelsbankens VD Arne Mårtensson i sin kommentar till bankens årsredovisning . " Genom att vi startade så tidigt kunde vi under brinnande finanskris - när konkurrensen tillfälligt var försvagad - bygga upp betydande bankrörelser . Idag skulle det vara betydligt dyrare och svårare att försöka bygga upp detta från noll " , skriver Mårtensson . Mårtensson menar också att bankens rörelser i övriga nordiska länder nått en sådan storlek att de kan expandera på egen hand . " De rörelser vi har i de andra nordiska länderna har idag nått en sådan storlek att de kan växa vidare av egen kraft . De är tillräckligt stora för att vara en attraktiv arbetsplats för duktiga bankmän och - kvinnor och för att kunderna ska förstå att vi långsiktigt menar allvar med vår närvaro i respektive land " , skriver han . - Jörgen Österberg 08 - 700 1008 . ( c ) Reuters Limited 1997 . 
