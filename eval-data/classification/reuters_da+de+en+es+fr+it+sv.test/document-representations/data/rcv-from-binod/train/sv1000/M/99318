RÄNTA / VALUTA - LÅNGRÄNTAN FORTSATT UPP PÅ EMU - ORO . * * * * Ränte / valutanoteringar idag * * * * Jämförelse 9 . 20 11 . 05 14 . 15 16 . 15 SSVX ( 6 mån ) 4 , 52 4 , 52 4 , 51 4 , 51 4 , 52 1036 ( 4 år ) 6 , 04 6 , 05 6 , 05 6 , 09 6 , 03 1035 ( 9 år ) 7 , 33 7 , 33 7 , 34 7 , 37 7 , 31 TYSKSPREAD 140 143 143 147 138 DEM / SEK 4 , 3815 4 , 3865 4 , 3925 4 , 4000 4 , 3800 USD / SEK 6 , 5885 6 , 5959 6 , 6066 6 , 5930 6 , 6092 TCW - INDEX 114 , 99 115 , 12 115 , 24 115 , 29 114 , 98 USD / DEM 1 , 5035 1 , 5042 1 , 5040 1 , 4983 1 , 5090 - - - - - - - - - - - jämförelsen avser senaste stängning - - - - - - - - - - - STOCKHOLM , 11 nov ( Reuter ) - De långa svenska räntorna fortsatte att krypa uppåt trots en liten nedgång i de tyska och amerikanska räntorna . Samtidigt försvagades kronan ytterligare mot D - marken . Enligt handlare är det troligtvis osäkerheten kring EMU - frågan som fortsätter att lägga sordin på marknaden . " Det måste vara EMU - processen som ligger bakom och att vi nu kommit ned i räntesänkningtakten " , sade en chefhandlare . Samtidigt påpekade handlare att marknaden varit väldigt lugn under måndagen . Helgstängda marknader i större delen av USA och i Frankrike bidrog till att dämpa aktiviteten . Sexmånadersväxlar sjönk 1 punkt till 4 , 51 % medan de nioåriga obligationerna steg 6 punkter till 7 , 37 % . Ränteskillnaden mellan nioåriga svenska och tioåriga tyska obligationer ökade därmed 9 punkter till 147 . Kronan försvagades till 4 , 4000 - 30 kr mot D - marken från 4 , 3800 kr i fredags eftermiddag . " Det är inte frågan om ett misstroende för kronan utan att man tar hem sina vinster . Det har ju gått bra länge " , sade en valutahandlare . Veckans ljuspunkt blir konsumentprissiffran för oktober , som släpps på torsdag 14 november . Enligt Reuters prognossammanställning räknar marknaden med en utraderad inflation i Sverige . Inflationstakten väntas sjunka till 0 , 0 % från 0 , 2 % i september . Med stöd av en låg KPI - siffra för oktober finns det utrymme för Riksbanken att sänka reporäntan med runt 10 punkter när de nuvarande reporna till fast ränta löper ut . Den slutsatsen drar den amerikanska investmentbanken Chase Investment Bank i sitt månadsbrev . Därmed finns det också utrymme för lägre långräntor och en starkare krona , tror banken . Innan trenden mot konvergenshandel återetablerats med större styrka lär det dock bli svårt för de långa räntorna att falla under 7 % , spår Chase Investment bank . " Alla räknar väl med att det blir en bra siffra men det kan ändå ge ett positivt sentiment i marknaden " , säger Tomas Niemelä , ekonom på Aragon till Reuters . Aragon presenterar sin inflationsenkät i morgon . - - Barbara Taltavull 08 - 700 1019 . ( c ) Reuters Limited 1996 . 
