INSÄTTARGARANTI TYNGER RÄNTENETTO 97 - SPARBANKEN . STOCKHOLM , 7 nov ( Reuter ) - Insättargarantin kommer att dra ned bankernas räntenetto med sammanlagt 1 Mdr ytterligare nästa år . Det påminde Sparbankens VD och koncernchef Reinhold Geijer analytiker om vid ett analytikermöte på torsdagen . " Jag vill flagga för att det kommer att komma till ytterligare 1 Mdr i minskat räntenetto för branschen som helhet under 1997 . I många analyser av bankerna och deras räntenetton verkar detta ha glömts bort " , sade Geijer . Han menade dock att det finns en möjlighet att ta igen delar av detta tapp , delvis från nischbankerna . " Nischbankerna är i detta ränteläge inte lika attraktiva som de var tidigare och jag tror att de traditionella bankerna har lärt sig mycket av nischbankerna och börjar ta tillbaka kunder nu " , sade Geijer . - Jörgen Österberg 08 - 700 1011 . ( c ) Reuters Limited 1996 . 
