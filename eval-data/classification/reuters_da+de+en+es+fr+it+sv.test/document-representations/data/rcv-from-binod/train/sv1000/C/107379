Gränges aktie kan vara värd 70 - 85 kr - Johansson . STOCKHOLM , 29 april ( Reuter ) - Olika analyser har visat att värdet på Gränges aktie kommer att röra sig mellan 70 och 85 kr sedan Electrolux delat ut aktien till aktieägarna i maj . Det sade Electrolux avgående VD Leif Johansson på tisdagens bolagsstämma . " Jag vill själv inte fastställa något pris på Gränges aktie men det finns ett antal analyser som visar att aktien kommer att vara värd 70 - 85 kr " , sade Johansson . Bolagsstämman godkände förslaget att varje aktieägare får en halv aktie i Gränges för varje aktie i Electrolux . - Peter Fellman 08 - 700 1016 . ( c ) Reuters Limited 1997 . 
