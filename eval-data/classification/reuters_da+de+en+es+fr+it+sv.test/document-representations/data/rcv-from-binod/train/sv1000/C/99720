FAGERLID GJORDE VINST I SEPTEMBER . STOCKHOLM , 21 nov ( Reuter ) - Sågverket Fagerlid gjorde en rörelsevinst i september , skriver bolaget i sin delårsrapport . " Priset på sågtimmer har under hösten ökat till nivåer som innebär att takten i den svenska sågindustrins lönsamhetsförbättring på kort sikt blir långsammare än förväntat . . . September månads rörelseresultat var dock positivt " , skriver Fagerlid . Bolaget gjorde en förlust före skatt på 17 , 8 Mkr under de första nio månaderna i år . För helåret spår bolaget en " mindre förlust " . " Prishöjningarna på sågtimmer och prissänkningarna på flis till massaindustrin reducerar till del effekten av årets uppnådda prishöjningar på sågade trävaror . . . Låga råvarulager kan under årets sista månader innebära negativa resultateffekter " , skriver Fagerlid . - Joel Dahlberg 08 - 700 1011 . ( c ) Reuters Limited 1996 . 
