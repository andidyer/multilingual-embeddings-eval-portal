Saab tecknar avtal med Airbus . STOCKHOLM , 7 april ( Reuter ) - Saab har tecknat ett ' memorandum of understanding ' med Airbus - konsortiet om att delta i konceptfasen för planet A3XX . Det uppger Anders Annerfalk , informationschef på Saab Aircraft , för Reuters . " Vi är med från början . . . Ambitionen är att vi ska gå in som fullvärdig medlem " , säger Annerfalk . Saab räknar med att spendera 5 - 10 Mkr på att utvärdera projektet och undersöka vilka delar av planet Saab bör ansvara för . Övriga bolag i Airbus befinner sig i motsvarande fas av projektet och tar för närvarande fram beslutsunderlag . Airbus väntas ta beslut om produktion av A3XX om ca ett år , enligt Annerfalk . Annerfalk säger att Saab eventuellt kan komma att gå in som partner med en andel på ca 5 % på flygplanskroppen . Det skulle motsvara investerings - och utvecklingskostnader på ca 2 Mdr för Saab . A3XX bedöms kunna ta 550 - 600 passagerare och väntas vara i trafik år 2003 . Annerfalk betonar att Saab har för avsikt att medverka i fler större flygplanssamarbeten . " Vi har idag ett samarbete med Boeing som vi kan vidareutveckla " , säger Annerfalk . - Kristina Zetterlund 08 - 700 1005 . ( c ) Reuters Limited 1997 . 
