Trelleborgs gummirörelse intressant - Börsveckan . STOCKHOLM , 21 april ( Reuter ) - Gummiverksamheten inom Trelleborgkoncernen ser mycket intressant ut . Stora vinster finns att hämta i en strukturering av branschen . Trelleborg är en riktigt köpvärd aktie , skriver tidningen Börsveckan . " Efter en grundlig analys av sektorn har färdriktningen stakats ut . Det kommer bli en snabb resa - och förmodligen riktigt lönsam . Det finns stora vinster i att strukturera olika produktområden " , skriver tidningen , som menar att allt för mycket uppmärksamhet har kretsat kring Boliden . Enligt Börsveckan är Boliden värt cirka 100 kr per Trelleborgaktie . Och om dessa beräkningar stämmer är resten av verksamheten mycket lågt värderade . " De resterande verksamheterna , främst gummitillverkningen och distributionsföretagen , är i så fall mycket lågt värderade " , skriver Börsveckan . På måndagen handlades Trelleborgaktien till 124 kr , en uppgång med 1 , 50 kr jämfört med fredagen . - Olle Lindström 08 - 700 1015 . ( c ) Reuters Limited 1997 . 
