VOLVO PV ÖKAR I STORBRITANNIEN . STOCKHOLM , 5 dec ( Reuter ) - Volvo Personvagnar har sett en god utveckling på flera europeiska marknader under oktober och november månad . Det säger Ulf Thorne på PV : s informationsavdelning till Reuters . " På många europeiska marknader har försäljningen av kompaktbilar dominerat och med våra nya modeller S40 / V40 ökar vi nu försäljningen . Försäljningsökningen i Västeuropa i oktober var 23 , 8 % och vi har sett en fin november i bland annat Tyskland , Frankrike och England " , säger Thorne . Enligt Thorne ökade Volvos nybilsförsäljning i Storbritannien med 36 % i oktober till 3 . 338 bilar . Totalt under januari - november tappade dock Volvo 17 % av nybilsförsäljningen där , men tappet var tidigare större och S40 / V40 hjälper nu till att ta tillbaka försäljning efter att 400 - serien fasats ut . Den storleksklass som dessa finns inom står för en stor del av nybilsförsäljningen och det ser , enligt Thorne , fint ut även framöver . " Oktober och november var två mycket starka månader , något som visserligen inte var någon överraskning eftersom vi har haft en stark orderbok . Även för december ser det bra ut och vi har en orderbok på ca 3 . 500 bilar " , säger Thorne . Utfasningen av 400 - serien och introduktionen av S40 / V40 kommer att ge resultateffekter eftersom försäljningen av de senare är mer lönsam . Dessutom utgörs ungefär en fjärdedel av 850 - försäljningen i Storbritannien av turbo - och R - varianten , vilket också är bra för lönsamheten . " Försäljningen av 850 - serien har ökat 6 - 7 % i Storbritannien , mycket på grund av herrgårdsvagnen . Att turbo - och R - varianten säljer bra där är ur ett lönsamhetsperspektiv mycket bra " , säger Thorne . - Jörgen Österberg 08 - 700 1008 . ( c ) Reuters Limited 1996 . 
