Ulf Myrberg startar ny fond - och kapitalförvaltare . STOCKHOLM , 23 maj ( Reuter ) - Huvudägaren i Myrberg & Wiklund Fondkommission , Ulf Myrberg , startar ett nytt kapitalförvaltningsbolag , Myrberg & Partner AB och blir majoritetspartner i firman . Det skriver Ulf Myrberg i ett pressmeddelande . " Den nya firman kommer att erbjuda kvalificerad kapitalförvaltning för privatpersoner , företag och andra institutionella kunder samt emissionstjänster " , skriver Myrberg . Myrberg & Partner blir moderbolag till Myrberg & Partner Kapitalförvaltning och Myrberg & Partner Aktiefonder , som kommer att erbjuda marknaden andelar i en aktiefond med " högavkastningsprofil " . " Myrberg & Partner har knutit erfarna och skickliga förvaltare till verksamheten och vi kommer att basera kapitalförvaltningen på en väl utvecklad fundamental analys . Härigenom skapas goda förutsättningar att tillmötesgå högt ställda krav på avkastning och service " , skriver Myrberg . Myrberg & Partner blir ett delägt systerbolag till Myrberg & Wiklund Fondkommission som kommer att agera fristånde från fondkommissionen . Den tydligaste kopplingen till Myrberg & Wiklund blir Ulf Myrberg själv , säger Myrberg till Reuters . Det är ännu inte klart exakt hur många förvaltare som kommer att arbeta i firman , men Ulf Myrberg säger att det ska bli en " inte obetydlig enhet " . Han vill inte heller gå in på vilka som redan knutits till firman . Vad gäller den förvaltade volymen finns inga direkta mål , men Myrberg tror att det ska gå att nå en god volym . " Vi har inte satt upp några speciella mål , men hoppas självklart på en god volym som kan bära verksamheten . Det ska bli mer än 100 Mkr " , säger han . - Jörgen Österberg 08 - 700 1008 . ( c ) Reuters Limited 1997 . 
