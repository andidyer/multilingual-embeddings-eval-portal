ALLGONS VINST SJÖNK TILL 60 MKR JAN - SEPT . STOCKHOLM , 22 okt ( Reuter ) - Antenntillverkaren Allgon gjorde en vinst före skatt på 60 Mkr under de första nio månaderna . Det var en nedgång på 9 % jämfört med motsvarande period förra året . Den starka kronan påverkade resultatet negativt med 41 Mkr . Allgons försäljning ökade med 11 % till 967 Mkr medan orderingången var 1 . 027 Mkr ( 953 ) . Under tredje kvartalet ökade resultatet före skatt med 46 % till 27 Mkr . " Antalet mobiltelefoner i USA ökade under perioden juli 1995 - juni 1996 med omkring 35 % till ca 38 miljoner . I Europa var ökningen omkring 60 % . . . och i Asien var tillväxten fortsatt högre än i Europa " , skriver Allgon i delårsrapporten . Affärsområde System ökade sin fakturering med 15 % till 575 Mkr , Mobile minskade med 7 % till 182 Mkr och Terminalantenner ökade 24 % till 209 Mkr . Allgons nettoexponering mot den amerikanska dollarn är ca 40 % av faktureringen . Terminskontrakten för ännu ej gjorde leveranser i dollar var 31 miljoner dollar vid periodens slut . Den genomsnittliga terminskursen är 6 , 68 kr . - Joel Dahlberg 08 - 700 1011 . ( c ) Reuters Limited 1996 . 
