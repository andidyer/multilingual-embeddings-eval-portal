ICB ' s insegling oväntat bra kv . 2 - VD . STOCKHOLM , 2 juli ( Reuter ) - ICB : s genomsnittliga intjäning under andra kvartalet var i stort sett oförändrad jämfört med det första kvartalet . Det säger ICB : s VD Ola Lorentzon till Reuters . " Det andra kvartalet blev bättre än vi räknat med . . . I år har det andra kvartalet varit ungefär samma som första kvartalet " , säger Lorentzon . ICB : s VLCC - fartyg hade en genomsnittlig intjäning på 29 . 600 dollar per dag under första kvartalet medan break - even nivån ligger på ca 26 . 000 dollar . Suezmax - fartygen seglade in 26 . 200 dollar per dag och behöver 19 . 000 dollar för att gå ihop . Den säsongsmässiga marknadsnedgången som brukar tynga marknaden under det andra kvartalet blev kortare i år än vanligt . Lorentzon betonar att oljekonsumtionen ökar och att marknaden bör kunna fortsätta den uppåtgående trenden . " Det här året blir såvitt jag kan bedöma i genomsnitt bättre än 1996 , och den trenden bör fortsätta under 1998 och troligtvis även under 1999 " , säger Lorentzon . Beställningen på nytt tonnage är fortfarande relativt låg för 1997 och 1998 . Enligt Lorentzon bör även beställningen för 1999 kunna absorberas av en ökad efterfrågan . Därefter är dock utvecklingen mer osäker . ICB dockade sju av sina 12 fartyg under 1996 vilket belastade helårsresultatet med ca 12 Mkr . " I år har vi dockat två och ska docka en till " , säger Lorentzon . ICB kör en flotta på 12 fartyg , varav nio är bolagets egna . Fem av dessa är Suezmax - fartyg medan resterande fyra är VLCC - fartyg . Rederiet har två Suezmax under beställning för leverans under juni och september 1998 . Lorentzon vill inte uppge kostnaden för de båda fartygen , men påpekar att det inte varit någon dramatisk prisförändring under den senaste tiden . " Priset ser ganska hyggligt ut . Fartygen är lite billigare än beställningar som görs idag " , säger Lorentzon . ICB påverkas inte i någon större utsträckning av kursförändringar i dollarn eftersom både kostnader och intäkter görs i dollar , enligt Lorentzon . Den effekt som uppstår är en ren omräkningseffekt . - Kristina Zetterlund 08 - 700 1005 . ( c ) Reuters Limited 1997 . 
