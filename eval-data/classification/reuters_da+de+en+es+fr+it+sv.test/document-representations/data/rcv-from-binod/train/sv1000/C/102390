VOLVO PV BERÖRS EJ AV MITSUBISHIS ITALIENPROJEKT . STOCKHOLM , 28 jan ( Reuter ) - Volvo Personvagnar berörs inte av Mitsubishis projekt att tillsammans med italienska Pininfarina ta fram en helt ny ' sports - utility ' - bil . Det säger Volvo PV : s presstalesman Ingmar Hesslefors till Reuters . " Nej , vi berörs inte av deras beslut " , säger han och tillägger samtidigt att Volvo PV känt till Mitsubishis planer . " Vi har ständig kontakt och känner i mycket till varandras låtanden " , säger han . Mitsubishi meddelade på tisdagen att företaget efter att ha slutit ett åttaårigt avtal med Pininfarina ska investera ca 165 miljoner dollar i projektet att ta fram en helt ny ' sports - utility ' - bil i Italien , Det har under en längre tid spekulerats i att även Volvo PV smider planer på att ta steget in ' sports - utility " - segmentet . Men att Volvo PV om ett par år skulle kunna haka på Mitsubishis Italienprojekt , avfärdar Hesslefors . " Den plattform som är aktuell för Italienprojektet är inte intressant för oss " , säger han . Han påminner om att Volvo PV : s strategi är att i framtiden använda sig av två plattformar . " Den ena plattformen är den som används i Volvo S40 / V40 . Den stora plattformen har du inte sett än ; den kommer i tillbörlig tid " , säger Hesslefors . Mitsubishis beslut att satsa i Italien påverkar inte heller samarbetet med Volvo PV i holländska Born . " Det påverkar inte vårt pågående samarbete . Vi är fria från bägge håll att hitta taktiska samarbeten " , säger Hesslefors . - Henrik Alberius 08 - 700 1250 . ( c ) Reuters Limited 1997 . 
