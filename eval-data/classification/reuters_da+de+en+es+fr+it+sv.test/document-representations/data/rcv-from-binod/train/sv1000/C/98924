VOLVO PV KAN ERBJUDA GDI - MOTOR OM 1 ÅR . STOCKHOLM , 29 okt ( Reuter ) - Volvo Personvagnar hoppas kunna erbjuda sina kunder Mitsubishis GDI - motor som alternativ i sin S40 / V40 - modell i slutet av nästa år Det säger Volvo PV : s presstalesman Ingmar Hesslefors till Reuters . " VD Tuve Johannesson har sagt att vi hoppas kunna erbjuda GDI - motorn som alternativ nästa höst eller i slutet av nästa år . Men jag vill understryka att vi ännu inte har skrivit under avtalet med Mistubishi " , säger Hesslefors . GDI - motorn ( Gasoline Direct Injection ) anses som en mycket ren motor med ordentligt sänkta utsläppsnivåer . Motorn finns redan i Mitsubishis Galant - modell och kommer i den japanska tillverkarens europeiska Carisma - modell nästa år . Carsima tillverkas parallellt med Volvos S40 / V40 i holländska Born . - Henrik Alberius 08 - 700 1250 . ( c ) Reuters Limited 1996 . 
