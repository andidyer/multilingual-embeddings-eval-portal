AIRTOURS E CARNIVAL OFFRONO 452 MLD PER COSTA CROCIERE . LONDRA , 19 dic ( Reuter ) - Il tour operator britannico Airtours e la statunitense Carnival Corp annunciano di aver siglato una lettera d ' intenti con i principali azionisti di Costa Crociere per rilevare la compagnia . I due gruppi lanceranno a tempo debito un ' offerta congiunta che li rendera ' proprietari paritetici del gruppo genovese , si legge in una nota . Carnival e Airtours dicono che prevedono di pagare per la totalita ' del capitale Costa circa 452 mld lire , ( o 181 mld stg ) . Il prezzo di offerta previsto e ' di 3 . 875 lire per le azioni ordinarie , 2 . 500 lire per le risparmio e 285 lire per i warrant sulle risp . Da lunedi il titolo Costa era sospeso dalle contrattazioni di borsa . Lunedi mattina prima della sospensione le Costa ord erano state tra scambiate tra 3 . 070 e 3 . 200 lire ( riferimento 3 . 181 ) . Per le risp l ' ultimo riferimento e ' di 1 . 900 lire , per il warrant 260 lire . Il gruppo genovese e ' controllato da un patto di sindacato di cui fanno parte la famiglia Costa , i gruppi francesi Chargeurs e Accor , la Itur ( ifil ) e le famiglie Mozzoni - Crespi . ( c ) Reuters Limited 1996 . 
