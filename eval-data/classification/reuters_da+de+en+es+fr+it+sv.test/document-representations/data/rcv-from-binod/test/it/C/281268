Societa ' , azioni e intestazione fiduciaria . MILANO , 24 apr ( IPSOA ) - I soci che partecipano in proprio , anche se per conto di un terzo , all ' atto costitutivo della società non possono assumere , nel medesimo atto , la veste di sottoscrittori fittizi del capitale sociale e figurare come intestatari fittizi delle azioni rappresentative del capitale sociale sottoscritto . Qualora sia esclusa la simulazione del contratto costitutivo della società , nel quale , quindi , il capitale sociale deve considerarsi sottoscritto in proprio , anche se con il vincolo societario , da persone diverse dai reali titolari della stessa , l ' intestazione fiduciaria delle azioni rappresentative del capitale sottoscritto nel contratto può essere riferita solo alla titolarità del diritto . Infatti , l ' intestazione fiduciaria di azioni a nome altrui può essere di tipo romanico , che attribuisce al fiduciario la titolarità della posizione giuridica a lui intestata dando luogo ad una interposizione reale , oppure di tipo germanico , che attribuisce al fiduciario solo la legittimazione all ' esercizio dei diritti incorporati nelle azioni , mantenendo la titolarità sostanziale delle stesse in capo al fiduciante . Nel caso deciso dalla Cassazione , che ha confermato la sentenza di merito di accertamento della proprietà delle azioni da parte del soggetto a cui erano state trasferite dal fiduciario , è stato stabilito che le azioni erano state intestate ad un soggetto diverso con una interposizione reale , anche se fiduciaria , per cui il fiduciario le aveva poi legittimamente trasferite . ( Cass . Sez . II , Sent . 27 marzo 1997 , n . 2756 ) . ( c ) Reuters Limited 1997 . 
