Iva , l ' errore materiale non annulla il condono . MILANO 6 maggio ( IPSOA ) - La circostanza che il contribuente abbia compilato per errore una colonna diversa da quella in cui la dichiarazione integrativa , occorrente per la definizione automatica dell ' imposta sul valore aggiunto , avrebbe dovuto essere contenuta non impedisce che si verifichi tale definizione automatica se l ' errore materiale appaia manifesto e immediatamente riconoscibile . In presenza di errori materiali evidenti , tali per cui sia possibile ricostruire con sicurezza l ' effettivo contenuto della dichiarazione , solo apparentemente difforme dal testo redatto , la dichiarazione può considerarsi valida e produttiva di effetti in conformità al suo effettivo contenuto . Costituisce un errore materiale manifesto quello in cui è incorso il liquidatore di una società per azioni che ha richiesto la definizione automatica ai fini IVA , in base alle norme del 1982 , compilando la relativa colonna solo per alcuni anni , dal momento che l ' esclusione dal condono degli altri periodi d ' imposta , indicati per errore in una diversa colonna , sarebbe stata evidentemente dannosa per la società . ( Cass . Sez . I , Sent . 21 aprile 1997 , n . 3410 ) . ( c ) Reuters Limited 1997 . 
