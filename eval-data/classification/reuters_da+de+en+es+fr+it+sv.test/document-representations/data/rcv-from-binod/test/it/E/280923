Industria Piemonte vede lieve miglioramento trim 2 . TORINO , 23 aprile ( Reuter ) - I segnali che provengono dalla industria piemontese , pur in presenza di indicazioni Istat ancora molto negative , fanno emergere " un lieve segno di svolta " , dice una nota Federpiemonte sulla indagine congiunturale sul secondo trimestre 1997 . Si registra un miglioramento delle attese su produzione ed ordini ( leggera ripresa della domanda e buona tenuta dei mercati Usa e Sud Est Asiatico ) che si accompagnano a preoccupazioni per i ritardi nella ripresa dell ' economia europea . La produzione totale e ' vista in aumento dal 23 , 3 pct di imprese , contro 17 , 9 pct di tre mesi fa . Crescono anche le previsioni di ordini ( 25 pct contro 20 pct ) , mentre la quota di azienda con un carnet ordini inferiore al mese scende dal 35 pct a 30 , 8 pct . Le previsioni di export restano stabili mentre scende la previsione di investimenti per ampliamento ( 24 pct contro 25 pct ) e di sostituzione ( 40 pct contro 43 , 2 pct ) . Il lieve miglioramento si riflette anche sulle prospettive occupazionali , dove crescono gli ottimisti e si riduce al 10 , 7 pct ( dal 16 , 2 pct ) il numero di imprese che prevede di ricorrere alla cassa integrazione . Rispetto al trimestre precedente il clima congiunturale migliora quasi ovunque , conclude la nota Federpiemonte . Nel settore metalmeccanico il saldo relativo alla produzione aumenta di 20 punti , nella gomma - plastica di 15 punti , nei laterizi di 35 punti . Piu ' contenuti i miglioramenti per i settori cartario e tessile . / GMN . ( c ) Reuters Limited 1997 . 
