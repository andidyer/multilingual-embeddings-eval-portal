Fallimento , cessazione di attività e d ' impresa . MILANO , 9 apr ( IPSOA ) - La cessazione dell ' esercizio dell ' impresa , dalla quale decorre il termine di un anno entro cui può essere dichiarato il fallimento , va individuata per le società nel compimento della fase liquidatoria e non nella cessazione dell ' attività come per l ' imprenditore individuale . La cessazione della società non coincide con la chiusura formale della liquidazione , ma con quella effettiva dei rapporti che fanno capo alla stessa , che continua ad esistere finché sussistono rapporti , attivi o passivi , da definire . La società commerciale , in quanto imprenditore commerciale , viene meno a seguito della cessazione dell ' esistenza della società stessa con il compimento della fase liquidatoria e dell ' attività di disorganizzazione , che coincide , appunto , con la liquidazione effettiva di tutti i rapporti facenti capo alla società . ( Cass . Sez . I , Sent . 8 gennaio 1997 , n . 73 ) . ( c ) Reuters Limited 1997 . 
