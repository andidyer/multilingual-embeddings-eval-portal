S & P riduce rating prospettive Peugeot , debole in Europa . PARIGI , 14 maggio ( Reuter ) - Standard & Poor ' s ha ridotto il rating sulle prospettive PSA Peugeot Citroen , a NEGATIVO da STABILE e ha confermato il rating A MENO sul debito di lungo e A - 2 su quello di breve . La variazione del rating influenza tutto il gruppo Peugeot Citroen , ha precisato un funzionario S & P . La revisione del rating riflette le incertezze sulla capacita ' di PSA " di sostenere la sua posizione competitiva e la sua redditivita ' in ambito europeo " , dice una nota S & P . La decisione ha tenuto conto del deterioramento delle condizioni di mercato in Europa e della mancanza per Psa di opportunita ' di crescita fuori dal continente . Il rating considera che Peugeot e ' il terzo produttore in un mercato , quello europeo , che diventa sempre piu ' competitivo . Il calo del margine operativo e ' legato alla forte dipendenza di Peugeot dal mercato francese ( il 37 pct delle vendite nel 96 ) . Il mercato locale e ' caratterizzato da un ' intensificazione della guerra dei prezzi e dalla fine degli incentivi del governo . La capacita ' del gruppo di sostenere livelli soddisfacenti di redditivita ' , " e ' da verificare " a causa del calo dei volumi e degli sconti alle vendite . Peugeot ha una presenza modesta nei mercati esterni all ' Europa occidentale , che rappresenta circa il 13 pct del fatturato . ( c ) Reuters Limited 1997 . 
