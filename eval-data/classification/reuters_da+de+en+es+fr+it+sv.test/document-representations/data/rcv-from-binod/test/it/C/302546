Mondadori non decide su AD , Costa direttore generale . MILANO , 20 feb ( Reuter ) - Come nelle previsioni , Mondadori per il momento ha deciso di non sostituire il dimissionario AD Paolo Forlin ma annuncia la nomina di Maurizio Costa alla Direzione Generale , con poteri di ordinaria amministrazione . Un comunicato precisa che il cda riunito oggi in merito al sostituto di Forlin " rinvia ogni decisione alla prossima assemblea " ( in genere in aprile ) . L ' abbandono di Forlin e ' integrale : il manager , che era AD e vicepresidente , lascia sia il cda che il comitato esecutivo di Segrate . Nel comitato esecutivo restano Marina Berlusconi , Fedele Confalonieri , Ubaldo Livolsi e Leonardo Mondadori . Costa e ' un manager di fiducia della proprieta ' e lascia il vertice di Elemond , casa editrice specializzata nei rami arte e scolastica . Il cda svoltosi oggi " ha confermato l ' attuazione delle linee di sviluppo del gruppo " , conclude il comuicato . Dopo due giorni pesanti , in borsa oggi Mondadori aveva aperto in rialzo , si era girata in ribasso nel primo pomeriggio e , sulla scia di un mercato reso frizzante dalla lira , chiude nuovamente in rialzo di 100 lire a 11 . 745 . ( c ) Reuters Limited 1997 . 
