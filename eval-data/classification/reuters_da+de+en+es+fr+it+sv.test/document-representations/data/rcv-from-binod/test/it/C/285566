Societa ' , nullita ' della trasformazione senza effetto . MILANO , 12 giugno ( IPSOA ) - La dichiarazione di nullità dell ' atto di trasformazione , nel caso di specie , di una società in nome collettivo in accomandita semplice , non incide in alcun modo sulla società preesistente e pertanto non ne provoca lo scioglimento . Mentre dalla dichiarazione di nullità del contratto sociale e , quindi , dell ' atto costitutivo di una società , deriva la liquidazione necessaria dei rapporti patrimoniali pendenti , quando la nullità colpisce l ' atto di trasformazione di una precedente società ( nel caso di specie società in nome collettivo trasformata in accomandita semplice ) si verifica un fenomeno parzialmente diverso , per cui viene estromesso dal mondo giuridico l ' ente derivante dalla trasformazione , ma non anche l ' ente sociale preesistente , che resta sicuramente in vita . * * Effetti della nullità La pronuncia di nullità ha effetto nei confronti dell ' atto con il quale è stata attuata la trasformazione e su quelli successivi , ma non incide sulla validità degli atti antecedenti e sulla validità della medesima società preesistente che , per il venire meno della trasformazione , rimane e continua ad esistere nell ' originario tipo legale . La nullità di un atto non può colpire atti o situazioni ad essa precedenti , e quindi , la pregressa legittima costituzione della società di cui la pronuncia giudiziale non ha dichiarato la nullità , né accertato una causa di nullità sopravvenuta . * * Trasformazione di società Il fenomeno della trasformazione di una società da uno dei tipi previsti dalla legge in altro tipo non comporta l ' estinzione del soggetto giuridico originario e la sua sostituzione con altro soggetto , ovvero con un nuovo centro d ' imputazione , ma una mera modificazione della struttura organizzativa che non tocca la titolarità dei soggetti giuridici preesistenti . La trasformazione della società è considerata dalla legge come modificazione dell ' atto costitutivo della società trasformata , per cui non vi è alcuna sostituzione o successione di un soggetto giuridico rispetto a un ente societario preesistente , quest ' ultimo è sempre lo stesso , pur nella sua nuova veste e denominazione . * * Liquidazione della società Secondo i giudici chiedere la nomina di un liquidatore per la società frutto dell ' atto di trasformazione ( in accomandita semplice ) dichiarato nullo equivale a chiedere la nomina per il preesistente , ma ora attuale , soggetto costituito dalla società oggetto della trasformazione ( società in nome collettivo ) . * * Presupposti per la nomina giudiziale dei liquidatori Inoltre , il presidente del tribunale può nominare il liquidatore soltanto nel caso in cui risulti accertata la sussistenza di una causa di scioglimento della società ( in caso di mancato funzionamento o per la continuata inattività dell ' assemblea ) . Se tali presupposti non sussistono , il provvedimento incide su posizioni di diritto soggettivo che devono essere tutelate nell ' ambito del giudizio di cognizione ordinario . Il Tribunale ha , quindi , respinto l ' istanza per la nomina del liquidatore , evidenziando , tra l ' altro , come nel caso esaminato non esistesse alcun presupposto per legittimare l ' intervento giudiziale ( i soci erano d ' accordo sulla liquidazione della società ) . ( Trib . S . Maria Capua Vetere , Decr . 15 aprile 1997 ) . ( c ) Reuters Limited 1997 . 
