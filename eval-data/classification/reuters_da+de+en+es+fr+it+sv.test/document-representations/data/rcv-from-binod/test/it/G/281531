Ue firma accordi commerciali con Laos e Cambogia . LUSSEMBURGO , 29 aprile ( Reuter ) - L ' Unione europea ha firmato oggi due accordi di cooperazione commerciale che rafforzano i legami con Cambogia e Laos in diversi settori . Gli accordi rappresentano le prime relazioni contrattuali tra Ue e i due paesi , mentre legami diplomatici sono stati stabiliti con il Laos nel 1986 e con la Cambogia nel 1992 . I due accordi sono stati siglati dalle due parti in un incontro tra ministri degli Esteri Ue , per sottolineare il crescente interesse comunitario verso le regioni del Sud Est asiatico , ha detto il ministro degli Esteri olandese . " Questo serve anche a mettere in luce i progressi nelle relazioni con i paesi del Sud Est asiatico " ha detto Van Mierlo . I patti , che in comune con gli accordi di cooperazione siglati con paesi asiatici e dell ' America latina contengono una clausola sui diritti umani , si estendono dal commercio allo sviluppo , dall ' economia all ' ambiente . ( c ) Reuters Limited 1997 . 
