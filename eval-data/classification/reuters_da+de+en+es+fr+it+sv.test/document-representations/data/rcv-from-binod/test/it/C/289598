Servizi investimento , piu autonomia in nuova bozza Consob . MILANO , 8 agosto ( Reuter ) - Consob ha redatto una nuova bozza di regolamento sulla prestazione dei servizi d ' investimento che lascia grande spazio all ' autodeterminazione degli intermediari . Lo schema , si legge in una nota della commissione guidata da Tommaso Padoa Schioppa , e ' stato inviato alle associazioni degli intermediari per un parere e segue una precedente versione gia ' sottoposta agli interemdiari . " Una decisione finale fra le due formulazioni sara ' assunta dalla Commissione al termine della consultazione " ( i pareri degli intermediari sono attesi entro il 15 / 9 ) . La nuova impostazione propone un regolamento snello che comprende un numero ridotto di norme di contenuto generale . Viene invece lasciata ai singoli intermediari e alle loro associazioni la liberta ' di adottare regole interne di dettaglio , " anche organizzative e procedurali " , che siano in grado di garantire gli obiettivi indicati dalla legge e dal regolamento . Questa impostazione , secondo Consob , permetterebbe di eliminare alcune pastoie al lavoro degli intermediari senza penalizzare la tutela del pubblico risparmio . A Consob spetterebbe il compito di vigilare e verificare che presso ciascun intermediario vengano istituite e rispettate regole in linea ai i fini dell ' ordinamento di settore . Diversi i cambiamenti proposti rispetto alla precedente bozza di regolamento , sottoposta al mercato dall ' allora presidente Berlanda da dicembre 96 a aprile 97 . Per gli obblighi di registrazione degli ordini e delle operazioni non e ' previsto uno schema obbligatorio . Vengono introdotti per misurare i risultati delle gestioni i benchmark , mentre , per i conflitti di interesse , si privilegia il concetto di una chiara e completa informazione dell ' investitore . Vingono inoltre istituiti la " dichiarazione sui rischi di dell ' investimento " e l ' obbligo per gli intermediari di documentare gli ordini telefonici attraverso registrazione su nastro magnetico . Gli intermediari devono anche tenere un registro dei reclami e rispondere alle lamentele degli investitori entro 90 giorni . Un avvicinamento piu ' elastico alle regole per quanto riguarda le procedite organizzative e ' previsto per gli agenti di cambio per cui tuttavia vale " la piena applicazione delle norme di correttezza " . ( c ) Reuters Limited 1997 . 
