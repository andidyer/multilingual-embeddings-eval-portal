Iva , esenti servizi societa S . Marino a favore Comune . MILANO , 23 maggio ( IPSOA ) - Alle prestazioni di servizi rese da una società di San Marino , esercente attività di inventariazione dei beni di proprietà comunale , non si applicano le disposizioni che regolano i rapporti di scambio commerciale tra Italia e repubblica di San Marino , in quanto tali procedure riguardano solo la cessione di beni e relative prestazioni accessorie ( trasporti , imballaggi ecc . ) . L ' operazione è , invece , esclusa dall ' applicazione dell ' IVA , indipendentemente dalla circostanza che sia inquadrata come prestazione generica o come prestazione relativa a beni immobili o mobili . Nella prima ipotesi , infatti , viene meno il presupposto della territorialità , essendo la prestazione resa da un soggetto domiciliato o residente all ' estero . Negli altri casi , invece , l ' operazione è territorialmente rilevante ai fini dell ' imposta , in quanto l ' immobile è situato in Italia o l ' operazione è eseguita materialmente in Italia , tuttavia ugualmente non è soggetta all ' IVA in quanto resa da un soggetto estero e senza rappresentante fiscale in Italia , nei confronti di un committente operante nell ' ambito di propri fini istituzionali e , come tale , impossibilitato ad assolvere il tributo mediante l ' emissione di autofattura . ( Ministero Finanze , Ris . 23 aprile 1997 , n . 88 / E ) . ( c ) Reuters Limited 1997 . 
