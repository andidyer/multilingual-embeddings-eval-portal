Ras , salita in Credit serve a rafforzare collaborazione . MILANO , 22 Aprile ( Reuter ) - L ' aumento della partecipazione in Credit servira ' a intensificare la collaborazione con l ' istituto e non e ' finalizzato al suo acquisto . " Non abbiamo intenzione di comprare la banca , lavoriamo molto bene con loro ed e ' una banca che va benissimo , come la controllata Rolo , dove pure siamo presenti direttamente con il 4 , 17 pct " , ha detto il presidente Angelo Marchio ' in una conferenza stampa . Marchio ' ha aggiunto che Ras non chiedera ' a Credit un ' assemblea straordinaria per proporre l ' aumento del limite all ' esercizio del diritto di voto sopra il tre pct . " Non abbiamo questo obiettivo " , ha detto . Marchio ' ha poi ricordato che con il gruppo Credit / Rolo Ras ha anche un rapporto di bancassurance " che funziona molto bene " e ha detto " anche in Spagna abbiamo una quota del cinque pct in Banco Popular che e ' finalizzata a una collaborazione " . L ' aumento della quota in Credit e ' avvenuta con acquisti graduali sul mercato dall ' 11 marzo al 15 aprile a un prezzo medio di circa 2 . 370 lire , ha precisato Attilio Lentati , uno degli amministratori delegati . Alla domanda se anche la capogruppo Allianz abbia comprato , Lentati ha detto che al riguardo non risulta nulla . " Del resto , noi abbiamo notificato stamane a Consob l ' aumento della quota e dato che la partecipazione e ' come gruppo Allianz / Ras , se anche loro avessero aumentato , avremmo dovuto comunicarlo " . ( c ) Reuters Limited 1997 . 
