Privacy / banche , la prima decisione del garante . MILANO , 4 giu ( IPSOA ) - Il Garante per la protezione dei dati personali ha pronunciato la sua prima decisione in relazione alla violazione , da parte di un istituto di credito , della recente legge sulla tutela della privacy , entrata in vigore lo scorso 8 maggio . Sono state segnalate all ' istituto di credito le modifiche da apportare ai moduli sottoposti alla firma dei clienti per la conclusione di contratti bancari , considerati di contenuto lesivo della tutela dei dati personali . La banca è stata , inoltre , invitata a non tener conto delle dichiarazioni di consenso o di rifiuto di prestazione del consenso già manifestate e a fornire , entro 15 giorni , un esemplare dei modelli riformulati . * * Informativa all ' interessato Quanto alle informazioni rese al momento della raccolta di dati personali , l ' interessato deve essere previamente informato oralmente o per iscritto circa le finalità e il trattamento cui siano destinati i dati , la natura obbligatoria o facoltativa del conferimento dei dati , le conseguenze di un eventuale rifiuto di rispondere , i soggetti cui i dati possono essere comunicati e i diritti dell ' interessato in relazione al trattamento delle notizie che lo riguardano . Quando i dati personali non sono raccolti presso l ' interessato , l ' informativa è data a quest ' ultimo all ' atto della registrazione dei dati o non oltre la prima comunicazione degli stessi . Nel caso di specie , il Garante ha ritenuto che , in relazione alle informazioni fornite direttamente dall ' interessato , non è necessaria un ' informativa data caso per caso in occasione di ciascuna operazione bancaria . E ' insufficiente un ' informativa fornita " una tantum " , e valida senza termine , per qualsiasi operazione effettuata dal cliente che rientri nell ' esecuzione del rapporto contrattuale al quale si riferisce l ' informativa iniziale . Nell ' instaurazione di nuovi rapporti , comunque , quando cambino le finalità o le modalità del trattamento e per quanto riguarda i dati raccolti presso terzi , deve essere fornita una specifica e ulteriore informativa . E ' possibile predisporre un unico modello cartaceo per le due informative ( presso l ' interessato e presso terzi ) con distinte caselle da barrare . ( Garante per la protezione dei dati personali , Dec . 28 maggio 1997 ) . ( c ) Reuters Limited 1997 . 
