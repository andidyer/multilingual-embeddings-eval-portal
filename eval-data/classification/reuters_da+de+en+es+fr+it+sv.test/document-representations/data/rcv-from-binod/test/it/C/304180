Maccanico , " soddisfacente " copertura nazionale Tacs - Gsm . ROMA , 14 MAR ( Reuter ) - Il ministro delle Poste Antonio Maccanico si dice soddisfatto del grado di copertura nazionale raggiunto dai servizi di telefonia radiomobile Tacs e Gsm . " I risultati ottenuti nel settore in ambito nazionale possono essere considerati soddisfacenti " , scrive il ministro in una risposta a un ' interrogazione parlamentare . La copertura della rete Tacs da parte della concessionaria Tim e ' del 70 pct del territorio e del 95 pct della popolazione , dice il ministro . Per quanto riguarda la copertura della rete Gsm la percentuale raggiunta , a distanza di due anni dall ' avvio della commercializzazione , e ' del 62 pct del territorio e del 92 pct della popolazione da parte di Tim e del 54 pct del territorio nazionale e del 78 pct della popolazione da parte di Omnitel Pronto Italia ( Opi ) , aggiunge Maccanico . Un obbligo convenzionale impegna le due societa a garantire entro 5 anni dal rilascio delle relative concessioni la copertura del 70 pct del territorio e del 90 pct della popolazione . ( c ) Reuters Limited 1997 . 
