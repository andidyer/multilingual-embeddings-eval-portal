NON RICHIESTA OPA PER RIASSETTO SANTAVALERIA - CONSOB . MILANO , 20 gen ( Reuter ) - Non comportano l ' obbligo di lanciare un ' opa le operazioni di riassetto nel gruppo Santavaleria che hanno spostato il controllo della societa ' indebitata in mano a una NewCo creata appositamente , IDA , che oggi ne ha in mano il 95 , 7 pct . Lo precisa Consob nella newsletter odierna . Il nuovo azionista IDA fa capo a professionisti fiduciari delle banche creditrici e sostanzialmente la NewCo ha acquistato crediti vantati sia verso Santavaleria che verso la ex controllante in liquidazione FPS ( ex Leopoldo Varasi spa ) . Proprio perche ' il passaggio di proprieta ' e ' motivato dalla volonta ' delle banche di recuperare i propri crediti e non da quella di conquistare il controllo della societa ' , spiega la commissione , l ' obbligo di offerta non c ' e . A condizione pero ' che gli stessi creditori bancari subentrino nei tempi previsti dalla legge ai loro fiduciari nel capitale di IDA . Se IDA dovesse pero ' cedere il sua pacchetto Santavaleria a un terzo , questo soggetto dovrebbe impegnarsi sia all ' opa sul residuo ordinario sia a quella sulle azioni di risparmio , garantendo cosi ' parita ' di trattamento agli azionisti . Santavaleria , ex capogruppo della minigalassia di imprese della famiglia Varasi , era a inizio 96 in una pesante crisi che la vedeva in rosso di 407 mld . Fu sospesa dalla borsa nel maggio scorso in attesa di verificare la praticabilita ' di un piano di salvataggio , della cui cura si fece carico il presidente Salvatore Mancuso , poi tradottosi nell ' operazione IDA . Oggi pomeriggio la societa ' ha convocato una conferenza stampa per illustrare la sua attuale situazione . ( c ) Reuters Limited 1997 . 
