Fisco , atti verifica fiscale , diritto di accesso . MILANO , 5 giugno ( IPSOA ) - Il contribuente ha il diritto di accedere agli atti formati nel corso di una verifica fiscale , conclusasi con l ' emissione di avvisi di accertamento nei suoi confronti ( nel caso di specie , la documentazione concerneva i questionari , completi delle relative risposte , inviati dalla Guardia di finanza ai clienti del contribuente stesso al fine di verificare , attraverso controlli incrociati , la regolarità del contenuto delle scritture contabili di quest ' ultimo ) . Lo ha stabilito il Consiglio di Stato che ha ritenuto legittimo il ricorso davanti al Tribunale regionale amministrativo da parte del contribuente , al fine di rivendicare il diritto di accesso alla documentazione . Il TAR , infatti , ha una giurisdizione esclusiva che presuppone unicamente l ' impugnativa di una determinazione amministrativa concernente il diritto di accesso , indipendentemente dalla titolarità di una determinata situazione giuridica soggettiva o dal fatto che il risultato dell ' impugnazione possa poi essere utilizzato in un processo anche estraneo a quello amministrativo . * * Trasparenza dell ' attività amministrativa Al fine di assicurare la trasparenza dell ' attività amministrativa e di favorirne lo svolgimento imparziale , è riconosciuto a chiunque vi abbia interesse per la tutela di situazioni giuridicamente rilevanti il diritto di accedere ai documenti amministrativi , secondo le modalità previste dalla legge . Tale diritto si esercita , inoltre , con riferimento agli atti del procedimento ( e anche durante il suo corso ) , nei confronti dell ' autorità che è competente a formare l ' atto conclusivo o a detenerlo stabilmente . Ne consegue che il diritto di accesso , anche se talora è esperito in via complementare ad un ' azione giurisdizionale , ha in realtà un ambito e una finalità che trascendono tale occasione , essendo rivolto ad assicurare la trasparenza dell ' attività amministrativa e a favorirne lo svolgimento imparziale . ( Consiglio di Stato , Sez . IV , Dec . 29 aprile 1997 , n . 433 ) . ( c ) Reuters Limited 1997 . 
