Consob , insider trading responsabile operativo società . MILANO , 15 aprile ( IPSOA ) - Configura un ' ipotesi di abuso di informazioni privilegiate ( " insider trading " ) , il comportamento del responsabile operativo di una società quotata , cui facciano capo le decisioni di acquisto e vendita di titoli per conto della stessa , che abbia concluso , su azioni di altre società quotate , negoziazioni ravvicinate nel tempo , sia per conto della società , sia per il tramite di propri congiunti , facendo effettuare queste ultime a volte nelle stesse giornate , ma in anticipo rispetto alle operazioni disposte per conto della società , a volte in giornate immediatamente successive , e derivandone in entrambi i casi un diretto vantaggio economico . La CONSOB ha ritenuto tale condotta illecita e riconducibile al c . d . " front running " , cioè al caso dell ' intermediario che , avendo ricevuto l ' ordine di un cliente , inoltri un ordine in conto proprio sugli stessi titoli prima di quello del cliente , che avrebbe potuto alterare significativamente i prezzi . Secondo la Commissione , così come l ' ordine del cliente costituisce per l ' intermediario che lo riceve un ' informazione riservata , nel senso che gli preclude di operare in proprio sullo stesso titolo , allo stesso modo deve ritenersi informazione riservata quella di cui dispone il responsabile operativo di una società in ragione del suo incarico , con il conseguente divieto di utilizzarla a proprio o altrui vantaggio . ( CONSOB , Comunicato 14 aprile 1997 ) . ( c ) Reuters Limited 1997 . 
