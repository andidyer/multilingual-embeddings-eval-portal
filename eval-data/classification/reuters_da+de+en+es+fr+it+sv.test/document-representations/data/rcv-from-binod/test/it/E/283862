Fisco , Ici , come si determina l ' imposta . MILANO , 27 maggio ( IPSOA ) - L ' imposta comunale sugli immobili dovuta per l ' anno 1997 è determinata applicando al valore del fabbricato , dell ' area fabbricabile o del terreno agricolo ( cosiddetta base imponibile ) l ' aliquota vigente per tale anno nel comune nell ' ambito del cui territorio è situato l ' immobile soggetto a tassazione . * * Immobile situato in più comuni Nel caso in cui il medesimo immobile sia ubicato suI territorio di più comuni , si considera come se esso fosse situato interamente nel comune sul cui territorio ricade la prevalenza della sua superficie . * * Poteri dei comuni Ai comuni è stato attribuito il potere di deliberare , oltre all ' aliquota normale , aliquote più alte o più basse per determinati gruppi di immobili e , in materia di agevolazioni per l ' abitazione principale , di aumentare la detrazione a essa spettante oppure di ridurne l ' imposta . Il contribuente dovrà interpellare il comune competente per conoscere l ' aliquota da applicare , che non può comunque essere inferiore al 4 per mille né superiore al 7 per mille , nonché per sapere se il comune ha deliberato una maggior detrazione o riduzione di imposta per l ' abitazione principale con gli eventuali requisiti soggettivi . ( Ministero finanze , Circ . 26 maggio 1997 , n . 144 ) . ( c ) Reuters Limited 1997 . 
