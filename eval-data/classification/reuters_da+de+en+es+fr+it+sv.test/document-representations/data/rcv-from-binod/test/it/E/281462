Fisco , parametri , riduzione 20 pct beni strumentali . MILANO , 29 aprile ( IPSOA ) - Ai fini della determinazione della voce " valore dei beni strumentali " è ridotto del 20 pct il valore complessivo degli autoveicoli utilizzati dai soggetti che svolgono le seguenti attività : a ) intermediari di commercio ; b ) altri trasporti terrestri , regolari , di passeggeri ; c ) trasporto con taxi ; d ) altri trasporti su strada , non regolari , di passeggeri ; e ) altri trasporti terrestri di passeggeri ; f ) trasporto di merci su strada . E ' ridotto del 20 pct anche il valore dei beni strumentali appartenenti a una medesima categoria omogenea utilizzati dai soggetti che svolgono le attività di lavanderia per alberghi , ristoranti , enti e comunità e i servizi di lavanderia a secco e tintoria . La riduzione si applica a condizione che i valori , distintamente considerati , rappresentino almeno il 70 pct del valore complessivo dei beni strumentali . E ' infine ridotto del 20 pct anche il valore delle macchine di ufficio elettromeccaniche ed elettroniche , compresi i computer e i sistemi telefonici elettronici , acquistati anteriormente al 1 ° gennaio 1994 . ( D . P . C . M . 27 marzo 1997 , art . 2 , G . U . 28 aprile 1997 , n . 97 ) . ( c ) Reuters Limited 1997 . 
