Processo tributario , chiusura liti fiscali . MILANO , 30 maggio ( IPSOA ) - Le liti fiscali pendenti al 1 ° aprile 1996 , dinanzi alle Commissioni tributarie in ogni stato e grado di giudizio , possono essere definite , mediante oblazione , a domanda del ricorrente : a ) con pagamento di 500 . 000 lire , se la lite è d ' importo fino a 5 mln b ) con pagamento di una somma pari al 20 pct del valore della lite , se questo è di importo superiore a 5 mln e fino a 30 mln . * * Lite fiscale Per lite fiscale si intende la contestazione relativa a ciascun atto di imposizione o di irrogazione di sanzioni impugnato , considerando comunque lite fiscale autonoma quella relativa all ' imposta comunale sull ' incremento di valore degli immobili . * * Valore della lite Per valore della lite , si intende l ' importo dell ' imposta accertata , al netto degli interessi e delle eventuali sanzioni irrogate con lo stesso atto impugnato . In caso di liti relative esclusivamente all ' irrogazione di sanzioni il valore è costituito dalla somma di queste . Il valore delle liti in materia di imposte sulle successioni e donazioni , di registro , ipotecarie , catastale e comunale sull ' incremento di valore degli immobili è costituito dall ' imposta relativa al maggiore imponibile accertato . Se il giudizio è pendente dopo che è intervenuta sentenza di Commissione tributaria in qualsiasi grado di giudizio , l ' importo da assumere a base del calcolo per la definizione della lite è comunque il valore accertato . * * Somme dovute o già versate Restano , comunque , dovute le somme il cui pagamento è previsto dalle vigenti disposizioni di legge in ipotesi di pendenza di giudizio , anche se non ancora iscritte a ruolo o liquidate . Tali somme , a seguito delle definizioni , sono riscosse a titolo definitivo . La definizione non dà comunque luogo alla restituzione degli importi eventualmente già versati dal ricorrente . * * Modalità ed effetti del versamento Il pagamento delle somme per la chiusura delle liti pendenti deve essere effettuato entro il 31 luglio 1997 , con l ' osservanza delle norme sull ' autoliquidazione . Il versamento estingue automaticamente il giudizio per cessazione della materia del contendere . La definizione non dà comunque luogo alla restituzione delle somme eventualmente già versate dal ricorrente all ' entrata in vigore della legge di conversione . * * Estinzione del procedimento Entro 15 giorni dal pagamento , il contribuente deve trasmettere la fotocopia dell ' attestazione di versamento , mediante plico raccomandato senza busta e senza avviso di ricevimento , al competente Ufficio finanziario , che informa la Commissione tributaria della regolarità dell ' oblazione , secondo le forme previste dalla disciplina del nuovo processo tributario . La Commissione tributaria , accertata la regolarità formale del procedimento , dichiara l ' estinzione del giudizio . * * Integrazione del versamento In caso di errore scusabile , il giudice tributario fissa un termine perentorio , comunque non superiore a 30 giorni , entro il quale il contribuente deve integrare il versamento delle somme dovute per la chiusura della lite , maggiorato degli interessi al saggio legale , per conseguire gli effetti dell ' oblazione . In tal caso , entro 15 giorni , il contribuente deve comunicare l ' avvenuto versamento integrativo , mediante deposito di fotocopia del relativo attestato , presso la segreteria della Commissione tributaria , per la dichiarazione , da parte di quest ' ultima , dell ' estinzione del procedimento . ( D . L . 28 marzo 1997 , n . 79 , convertito dalla legge 28 maggio 1997 , n . 140 , art . 9 - bis , commi 6 - 11 , G . U . 29 marzo 1997 n . 74 , G . U . 29 maggio 1997 , n . 123 ) . ( c ) Reuters Limited 1997 . 
