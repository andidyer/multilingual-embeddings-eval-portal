ASTA BTP 3 E 5 , VISTO BUON ESITO IN MERCATO BRILLANTE . MILANO , 18 nov ( Reuter ) - All ' asta di BTP a tre anni scadenza 1 / 10 / 96 cedola 7 , 50 pct per 2 . 500 mld e di Btp a cinque anni scadenza 15 / 9 / 2001 cedola 7 , 75 pct ( per 2 . 000 mld ) la domanda e ' prevista molto buona in un mercato che da stamani e ' protagonista di un rally , con molti titoli , non esclusi quelli in asta , sui massimi dell ' anno . Quanche dealer non esclude un lieve premio sui prezzi di mercato . " I titoli non sono cari su base netta rispetto agli altri di scadenza comparabile , il mercato continua a salire e probabilmente qualcuno vuole giocare al rialzo l ' attesa per i prezzi al consumo " spiega un operatore . " Non e ' tanto il singolo titolo in asta , quanto il fatto che in un mercato cosi ' ben impostato non si puo ' non approvvigionarsi di carta " dice un altro operatore . Il future Btp oggi ha toccato il nuovo massimo a storico a 128 , 23 e alle 13 , 05 italiane vale 128 , 19 , piu ' 79 pb . Il prezzo cui i dealer pensano che il tre anni possa essere assegnato oscilla attorno a 103 , 90 / 95 circa , inclusa la provvigione di collocamento dello 0 , 35 pct , contro i 102 , 45 dell ' aggiudicazione lorda della quinta riapertura regolata il 5 novembre ( 1 . 500 mld ) e i 103 , 55 netto di secondario alle 13 . Stamani il titolo ha toccato un record a 103 , 56 . Sul cinque anni la previsione e ' di circa 105 , 50 / 55 lordo ( 0 , 60 pct la commissione ) da 103 , 15 dell ' ultima asta ( 2 . 000 mld ) e da 104 , 93 di secondario , il massimo di oggi e del titolo . I rendimenti lordi e netti sul tre anni dovrebbero quindi attestarsi attorno a 6 , 11 e 5 , 17 pct circa ( sul prezzo lordo di 103 , 90 ) contro un 6 , 67 e 5 , 72 pct dell ' ultima asta . Sul cinque anni le previsioni di rendimento sono di 6 , 51 lordo e 5 , 54 pct netto ( sul prezzo lordo di 105 , 55 ) da 7 , 09 e 6 , 10 dell ' asta precedente . Le domande dovevano essere presentate entro le 13 e l ' esito dell ' asta e ' prevista sempre nella giornata odierna . Il regolamento dei BTP a tre e cinque anni e ' previsto per il 20 novembre con 49 giorni di dietimi per il triennale e 65 per il quinquennale . ( c ) Reuters Limited 1996 . 
