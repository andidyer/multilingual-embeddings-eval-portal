MONTEPASCHI , COMUNE CONFERMA NOMINE CONSIGLIERI . ROMA , 8 gen ( Reuter ) - Il Comune di Siena ha pubblicato ufficialmente stamane i nomi dei consiglieri di sua rappresentanza nella Deputazione Amministratice del Monte dei Paschi di Siena . Si tratta , come anticipato ieri , ddi Senio Bruschelli , Mario Lorenzoni , Alessandro Giorgio e Flavio Mocenni , con Anna Carli nominata per la Deputazione Generale ( allargata ) che si riunisce in particolari occasioni . Novita invece , rispetto ai nomi circolati ieri , riguardano i revisori dei conti . Risultano nominati dal comune Gioacchino Rossi ( effettivo ) e Roberto Paolini ( supplente ) . Per quest ' ultima nomina ieri veniva fatto il nome di Maria Luisa Socini Guelfi . Marcello Venturini risulta poi nominato al Collegio dei Probiviri . Mancano ancora le designazioni per i due consiglieri della provincia , mentre il Tesoro ha gia indicato Giovanni Grottanelli de ' Santi ed Enzo Cheli . ( c ) Reuters Limited 1997 . 
