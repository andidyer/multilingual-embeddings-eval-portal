Societa persone , atti compiuti dagli amministratori . MILANO , 15 aprile ( IPSOA ) - L ' atto di compravendita immobiliare compiuto da uno solo degli amministratori , contrariamente a quanto previsto nell ' atto costitutivo della società in nome collettivo in merito alla necessità della sottoscrizione congiunta di due amministratori per gli atti di straordinaria amministrazione , non è annullabile , ma è inefficace , pertanto per essere valido richiede un atto di ratifica che manifesti in modo inequivocabile la volontà della società di rendere operanti gli effetti della stipulazione . Le norme che disciplinano le società di persone , non dotate di personalità giuridica , e in particolare le società in nome collettivo , secondo le quali a ciascun socio appartiene di regola l ' amministrazione e la rappresentanza della società hanno carattere dispositivo e , pertanto , possono essere derogate . Se l ' atto costitutivo prevede che , per gli atti di trasferimento della proprietà immobiliare , il potere di rappresentanza sia attribuito ad alcuni soci congiuntamente , questo non può essere separatamente esercitato da ognuno di essi . Di conseguenza l ' atto concluso da uno solo degli amministratori non è riconducibile alla fattispecie dell ' annullabilità dei contratti , ma a quella dell ' inefficacia dei negozi conclusi dal rappresentante senza poteri , a condizione che delle limitazioni del potere rappresentativo risultanti dall ' atto costitutivo ( o dalla procura ) sia stata data pubblicità nella forma prescritta ( iscrizione nel registro delle imprese ) . In questo caso l ' efficacia può essere recuperata solo se il proprietario apparente manifesti inequivocabilmente di rendere per sé operante il contratto concluso dal " falso procuratore " , attraverso un atto che , per la compravendita immobiliare , deve avere la forma scritta . ( Cass . Sez . I , Sent . 11 marzo 1997 , n . 2174 ) . ( c ) Reuters Limited 1997 . 
