IVA , rimborsi , autocertificazione società operative . MILANO , 22 apr ( IPSOA ) - Il ministero delle Finanze è intervenuto nuovamente circa l ' impossibilità , per le società non operative , di chiedere il rimborso del credito IVA risultante dalla dichiarazione annuale . Tutti i soggetti che potrebbero esser considerati non operativi e che intendano richiedere il rimborso devono presentare un ' autocertificazione dalla quale risulti che , nei loro confronti , non sussistono le condizioni di non operatività . Sono , pertanto , tenute a presentare l ' autocertificazione anche le società in nome collettivo e le società in accomandita semplice , cui è stata recentemente estesa la disciplina delle società non operative . Per quanto riguarda gli adempimenti posti a carico dei concessionari per le richieste di rimborso da parte di contribuenti titolari di conto fiscale si possono verificare le seguenti ipotesi . Nell ' ipotesi in cui il contribuente , al 12 febbraio 1997 ( data di emanazione della precedente circolare ) , avesse già provveduto alla presentazione della dichiarazione IVA e , eventualmente , alla produzione dell ' istanza di rimborso al competente concessionario , sarà cura di quest ' ultimo acquisire l ' autocertificazione in tempo utile per procedere all ' erogazione del rimborso , con la conseguente astensione dal rimborso stesso nel caso di mancata esibizione dell ' autocertificazione . Per quanto riguarda , invece , le dichiarazioni IVA a rimborso presentate successivamente al 12 febbraio 1997 , l ' autocertificazione doveva essere allegata al modello IVA 11 / RC . Pertanto , in presenza di un ' istanza di rimborso presentata al competente concessionario , sarà cura dell ' Ufficio IVA verificare , in tempo utile per comunicare al concessionario stesso l ' eventuale sospensione del rimborso , che il soggetto richiedente abbia provveduto ad allegare o ad esibire l ' autocertificazione da cui risulti che non sussistono nei suoi confronti le condizioni previste per essere considerato non operativo . ( Ministero finanze , Circ . 17 aprile 1997 , n . 113 / E ) . ( c ) Reuters Limited 1997 . 
