Guinness / GrandMet , LVMH propone fusione a tre . PARIGI , 2 luglio ( Reuter ) - Il presidente di LVMH Bernard Arnault ha proposto a Guinness e GrandMet " una soluzione che punta a raggruppare i business vino e superalcolici di Moet Hennessy , Guinness e GrandMet in una societa ' indipendente quotata in Borsa " . Lo annuncia una nota del gruppo francese , opposto al piano di merger tra i due colossi Gb , al termine di una riunione a tre . I due gruppi inglesi , prosegue la nota " hanno accettato di studiare la proposta " . LVMH e ' il principale singolo azionista di entrambe le societa ' . LVMH giudica questa soluzione " sensibilmente piu ' valida per gli azionisti delle tre societa ' rispetto alla fusione proposta da Guinness e GrandMet , sia in termini di sinergie potenziali sia di valorizzazione di mercato . . . per una societa ' chiaramente leader del mercato " . ( c ) Reuters Limited 1997 . 
