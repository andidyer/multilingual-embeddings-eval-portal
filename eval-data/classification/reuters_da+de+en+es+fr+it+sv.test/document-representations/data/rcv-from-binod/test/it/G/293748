SFRATTI , PRODI PROTESTA PER CHIUSURA POLO . ROMA , 15 ott ( Reuter ) - Il presidente del Consiglio Romano Prodi protesta per il rifiuto del Polo di concedere la sede legislativa al disegno di legge di proroga degli sfratti nonostante questo fosse stato concordato con le opposizioni , secondo un comunicato di Palazzo Chigi . " La tattica del Polo e ' sempre piu sconcertante , " afferma la nota , " prima ci chiedono di fare un disegno di legge sugli sfratti , poi lo bloccano in Parlamento . Credo che stiano commettendo un grosso errore . " Questa mattina in conferenza dei capigruppo Polo e Lega si erano opposti ad assegnare il provvedimento in legislativa . La scorsa settimana la Camera aveva clamorosamente bocciato un decreto governativo di proroga degli sfratti , che conteneva anche altre misure in materia edilizia . Successivamente il governo aveva riproposto la proroga degli sfratti sotto forma di disegno di legge , dicendo che era stato concordato con il Polo di assegnare il provvedimento in sede legislativa in commissione per accelerarne l ' iter . ( c ) Reuters Limited 1996 . 
