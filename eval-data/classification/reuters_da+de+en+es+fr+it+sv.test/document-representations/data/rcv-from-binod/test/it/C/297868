FIAT CHIUDE DIFFICILE 96 E NON VEDE INVERSIONE 97 . TORINO , 9 dic ( Reuter ) - Il gruppo Fiat conferma le previsioni del 1996 come anno difficile e si prepara con il massimo impegno ad un 1997 in cui non si vede ancora la auspicata inversione delle tendenza dei mercati con un ulteriore impegno per migliorare la redditivita ' . Lo hanno detto oggi i massimi dirigenti Fiat ai circa 500 top manager provenienti da tutto il mondo per la consueta riunione di fine anno , ha detto una fonte del gruppo . Il 1996 si chiudera ' come previsto in positivo , ma e ' stato un anno molto difficile , e anche per il prossimo anno si prevede una crescita molto modesta dei mercati , specie quello italiano . Sul bilancio di quest ' anno hanno pesato negativamente la flessione della domanda di auto in Italia , il rallentamento di quella di veicoli industriali in europa , il rafforzamento della lira , la forte concorrenzialita ' e per questo - e ' stato detto - nel 1997 il gruppo deve continuare nel suo impegno nel miglioramento della redditivita ' . / GMN . ( c ) Reuters Limited 1996 . 
