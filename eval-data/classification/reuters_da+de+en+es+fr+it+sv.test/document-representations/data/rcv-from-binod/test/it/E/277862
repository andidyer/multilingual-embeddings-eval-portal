DANIMARCA , FINANZIARIA 1997 VEDE DEFICIT / PIL AL 2 , 2 PCT . COPENHAGEN , 27 agosto ( Reuter ) - La bozza del governo danese per la Finanziaria 1997 resa nota oggi prevede un aumento della crescita economica , minore disoccupazione e una riduzione del deficit pubblico al 3 , 1 pct del Pil nell ' anno in corso , per scendere al 2 , 2 nel 1997 . Questi dati rivedono al ribasso le stime elaborate in maggio dal ministro delle finanze e rispecchiano la proposta del ministero dell ' economia pubblicata la scorsa settimana . " Per il 1997 ci sono buone prospettive per un miglioramento del deficit generale dello stato di circa un 1 pct del Pil " aveva scritto nella sua proposta il ministro delle Finanze . " Non escludo la possibilita ' di arrivare a un bilancio in pareggio nel 1997 , ma questo obiettivo sara ' condizionato dai cambiamenti economici che si verificheranno in Danimarca e all ' estero " ha aggiunto . La bozza della Finanziaria che verra ' vagliato dal parlamento in autunno , per essere approvato in dicembre , stima una crescita del Pil al 3 , 0 pct nel 1997 ( stima prec 1 , 8 ) . L ' inflazione dovrebbe aumentare lievemente al 2 , 3 pct nel 1997 da 2 , 0 stimato nel 1996 , mentre si attende una netta caduta della disoccupazione all ' 8 , 6 pct della forza lavoro nel 1997 , da 9 , 0 pct previsto per il 1996 . Dalle cifre del bilancio la Danimarca risulta una delle poche nazioni europee in grado di soddisfare i criteri di Maastricht per l ' Uem . Paradossalmente , dopo il referendum del 1993 che ha respinto la partecipazione all ' Uem , i danesi possono ribaltare la propria posizione solo con un nuovo referendum . La Danimarca soddisfera ' nel 1997 i criteri relativi a deficit / pil , inflazione , tassi d ' interesse e valuta , segnando buoni progressi sul rapporto debito / pil . ( c ) Reuters Limited 1996 . 
