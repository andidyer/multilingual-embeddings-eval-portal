Umbria - approvate norme reimpianto vini DOC e DOCG . PERUGIA , 1 aprile ( Reuter ) - La regione ha definito criteri e procedure per il trasferimento del diritto di reimpianto di vigneti per vino DOC e DOCG . La relativa deliberazione della giunta e ' pubblicata sull ' ultima edizione del gazzettino regionale . La norma , in sostanza , mira ad evitare il ridursi delle superfici viticole della regione . Tale rischio era dovuto alla decisione comunitaria - regolamento CEE 1592 / 96 - di vietare ogni nuovo impianto di viti ( tranne quelle da tavola ) fino al 31 agosto 1998 . A seguito di tale decisione , il nostro ministero delle Risorse agricole ( con decreto del 29 / 1 / 97 ) ha conferito a regioni e province autonome la competenza circa le procedure tecnico - amministrative per il trasferimento del diritto del reimpianto dei vigneti . La procedura , descritta nella deliberazione pubblicata sulla gazzetta umbra , e ' piuttosto articolata e richiede un tempo massimo di 8 mesi . Deliberaz . n . 843 , Bur 26 / 3 / 97 n . 15 ( I / II ) . ( c ) Reuters Limited 1997 . 
