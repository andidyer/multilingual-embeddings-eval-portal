IVA , una diffida per chiudere i vecchi ravvedimenti . MILANO , 22 apr ( IPSOA ) - Le nuove modalità di riscossione dell ' IVA non versata risultante dalla dichiarazione annuale e di quella determinata a seguito della correzione di errori materiali o di calcolo rilevati dall ' Ufficio in sede di controllo formale della dichiarazione stessa ( iscrizione a ruolo a titolo definitivo , previo avviso di pagamento ) , non hanno fatto venir meno la possibilità , per il contribuente , di regolarizzare spontaneamente le violazioni riguardanti gli omessi o tardivi versamenti , usufruendo della disciplina del cosiddetto " ravvedimento operoso " . Con riferimento alle violazioni commesse prima del 6 febbraio 1994 , per le quali , ai fini della regolarizzazione , non era necessario il versamento della soprattassa entro gli stessi termini previsti per il ravvedimento ( e che , quindi , hanno dato luogo a numerosi casi di incompleta regolarizzazione ) , il Ministero ha invitato gli Uffici ad inviare ai contribuenti interessati apposita diffida ad eseguire , entro il termine perentorio di 30 giorni , il pagamento della soprattassa prevista dalla disciplina generale sul ravvedimento ovvero , se più conveniente , quella stabilita , in via straordinaria , dalla legge di accompagnamento alla finanziaria 1997 . Nelle diffide deve essere inserita l ' esplicita avvertenza che , in caso di inottemperanza , la regolarizzazione sarà ritenuta non valida e si procederà ad iscrivere a ruolo la soprattassa stessa , nella misura del 100 per cento ora prevista . ( Ministero finanze , Circ . 17 aprile 1997 , n . 114 / E ) . ( c ) Reuters Limited 1997 . 
