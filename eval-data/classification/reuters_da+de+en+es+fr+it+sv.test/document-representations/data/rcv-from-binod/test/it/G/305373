Albania , Italia difende marina , va avanti piano intervento . ROMA , 1 aprile ( Reuter ) - L ' Italia smentisce che la marina sia responsabile dell ' affondamento dell ' imbarcazione carica di profughi albanesi nel canale di Otranto e non modifica il programma di guidare la forza multinazionale in Albania . Il ministro della Difesa Beniamino Andreatta ha detto in Parlamento di aver invitato esperti navali albanesi a partecipare alle indigini sul disastro di venerdi , in cui secondo Tirana sono annegati almeno 83 albanesi . Ma ha respinto le accuse , venute da alcuni giornali in Italia e da alcune fonti in Albania , secondo cui la corvetta italiana Sibilla avrebbe manovrato per affondare l ' imbarcazione . Parlando alla commissione Esteri del Senato Andreatta ha detto che l ' imbarcazione sovraccarica ha tagliato improvvisamente la strada alla Sibilla che stava accostando per ordinare di rientrare in Albania . Il naufragio e ' il primo incidente con perdite di vite umane da quando l ' Italia ha iniziato l ' azione di interdizione decisa a fine marzo dopo che circa 13 . 000 albanesi erano sbarcati in Italia in un flusso incontrollato . L ' incidente di venerdi pone un ' ombra sul programma italiano di guidare la forza di sicurezza per proteggere una missione di aiuti umanitari in Albania . Ma il presidente del consiglio , Romano Prodi , ha confermato che il naufragio non blocchera i piani del governo . " Il popolo albanese sa che l ' Italia e ' un partner indispensabile per la ricostruzione del loro paese " , ha detto Prodi in un ' intervista a La Stampa . " So che gli albanesi si aspettano un aiuto concreto da noi e noi glielo daremo " , ha aggiunto . ( c ) Reuters Limited 1997 . 
