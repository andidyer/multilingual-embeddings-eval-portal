Processo tributario , " pentimento " del Fisco e spese . MILANO , 12 giugno ( IPSOA ) - Dubbi di costituzionalità della disposizione del nuovo processo tributario secondo cui , in caso di estinzione del giudizio per avvenuta cessazione della materia del contendere , le spese restano a carico della parte che le ha anticipate , anche qualora l ' estinzione sia avvenuta in seguito ad un " ripensamento " dell ' Amministrazione finanziaria . A sollevarli è la Commissione tributaria provinciale di Caserta , secondo cui tale norma sarebbe in contrasto con il principio costituzionale di uguaglianza , con il diritto alla tutela giurisdizionale e con il buon andamento e l ' imparzialità dell ' Amministrazione . In particolare , secondo il giudice remittente , non sarebbe ammissibile che dal " pentimento " dell ' Amministrazione finanziaria , che riconosce nel corso del giudizio tributario la fondatezza della pretesa del contribuente ( nella specie " appurando " la validità della domanda di condono dallo stesso presentata ) , e determina , così , la cessazione della materia del contendere , possa farsi derivare a quest ' ultimo un pregiudizio ( le spese sostenute ) , senza che sia prevista una sua accettazione . * * Processo civile Il codice di procedura civile , invero , ignora questa forma di estinzione del procedimento , conoscendo solo quella per rinuncia agli atti del giudizio e per inattività delle parti , in entrambi i casi attribuendo l ' onere delle spese ai soggetti cui è " imputabile " la cessazione della controversia : il rinunciante , tenuto al rimborso degli altri partecipanti , o tutte le parti , che hanno determinato l ' estinzione del giudizio con la propria inattività . * * Processo tributario Al contrario , se l ' estinzione del processo ( tributario ) dipende dalla cessazione della materia del contendere , significa che l ' Amministrazione finanziaria si è resa conto dell ' errore commesso solo dopo l ' instaurazione del giudizio e vi provvede , sia pur tardivamente . Tale intervento , pienamente ammissibile , va , tuttavia , a discapito di colui che vede riconosciuto il suo diritto , costretto a sostenere delle spese che , con il nuovo rito , si aggravano per la necessità quasi generalizzata di munirsi di assistenza tecnica e per il sistema delle notifiche strumentali al pieno contraddittorio . In questo modo , secondo la Commissione , si costituisce un ingiustificato privilegio per l ' Amministrazione finanziaria , in contrasto con il diritto alla parità di trattamento garantito a tutti i soggetti dell ' ordinamento , che impedisce che alcuno di essi si venga a trovare , senza una valida giustificazione ( in questo caso assente ) , in posizione deteriore o privilegiata rispetto agli altri . Con argomentazioni analoghe si è recentemente espressa anche la Commissione tributaria provinciale di Macerata . ( Comm . trib . prov . Caserta , Ord . 24 gennaio 1997 ) . ( c ) Reuters Limited 1997 . 
