ISRAELIANA LEUMI INSURANCE , IMMINENTE OPA DI GENERALI . TEL AVIV , 27 Feb ( Reuter ) - L ' opa di Generali sull ' israeliana Leumi Insurance Holdings ( capogruppo di Migdal ) sara ' lanciata a marzo dopo alcuni ritardi nell ' ottenimento delle autorizzazioni delle competenti autorita . Lo rende noto un comunicato inviato dell ' assicurazione israeliana alla borsa di Tel Aviv . La pubblicazione dell ' offerta , originariamente prevista entro febbraio , " ha dovuto essere rinviata a causa di procedure amministrative " , ha detto a Reuters Amihud Ben - Porath , rappresentante legale del gruppo triestino in Israele . Per Ben - Porath l ' offerta sara ' annunciata entro pochi giorni , " alla fine di questa settimana o inizio della prossima " L ' opa rientra nell ' accordo raggiunto tra Generali e Bank Leumi a luglio per la cessione del controllo della compagnia assicurativa . Attualmente Generali possiede il 27 pct di Leumi Insurance , se l ' opa sara ' interamente sottoscritta salira ' al 57 pct con il resto suddiviso tra Bank Leumi e il mercato . Leumi Insurance Holdings , quotata da inizio gennaio , e ' stata scorporata da Africa Israel Investments Ltd in vista della cessione a Generali . In quell ' occasione Generali converti ' le azioni che possedeva nella principale controllata di Bank Leumi , Migdal , in azioni della capogruppo . Ieri il Financial Times ha scritto che alcune famiglie di vittime dell ' Olocausto starebbero facendo pressione sulle autorita israeliane perche blocchino l ' operazione fino a quando Generali non soddisfera i loro reclami per presunte polizze non pagate . Da Trieste il gruppo ha risposto di non temere problemi e di ritenere che l ' operazione Leumi Insurance / Migdal andra ' in porto nell ' arco di qualche settimana . ( c ) Reuters Limited 1997 . 
