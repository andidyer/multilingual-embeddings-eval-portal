Irce vede vendite e margini 97 in rialzo - Analisti . MILANO , 22 aprile ( Reuter ) - IRCE ha annunciato previsioni positive su fatturato e margini 97 , durante un incontro con gli investitori istituzionali organizzato da Milla Sim . Lo riferiscono gli analisti presenti . Il buon andamento della domanda a fine febbraio fa prevedere una crescita delle vendite in termini di volumi intorno al 9 pct annuo per il filo smaltato ( che rappresenta il 61 pct del fatturato secondo i dati 96 ) e del 14 pct per i cavi elettrici ( 39 pct del fatturato ) . Se le previsioni saranno confermate si dovrebbe assistere anche a un aumento dei prezzi . Attese positive sui margini anche grazie a previsioni di una riduzione dei costi delle materie prime nel corso del 97 . La societa ' punta inoltre a nuove produzioni a maggiore valore aggiunto . " Dopo l ' incontro ribadiamo il BUY sul titolo " , dice Gianluca Pediconi di Milla Sim . Oggi a Piazza Affari scambi molto ridotti su Irce ( solo 3500 pezzi ) che vale 9 . 640 lire . ( c ) Reuters Limited 1997 . 
