CONFINDUSTRIA VEDE CRESCITA PRODUZIONE A GENNAIO . ROMA , 23 gen ( Reuter ) - In apertura del 1997 Confindustria stima un aumento dell ' 1 , 9 pct dell ' indice medio giornaliero della produzione industriale rispetto al dicembre 1996 e un aumento dell ' 1 pct rispetto a un anno prima . Confindustria avverte pero in un comunicato che l ' aumento sull ' anno va preso con cautela dato il livello produttivo particolarmente basso di gennaio 1996 . Rispetto ai livelli medi dell ' ultimo trimestre 1996 , l ' incremento del mese di gennaio ammonta all ' 1 , 6 pct . Secondo le previsioni degli esperti aziendali interpellati , prosegue la nota , sulla base dell ' indicatore medio giornaliero di produzione , il dato di gennaio si colloca su un livello superiore dell ' 1 pct rispetto all ' analogo mese del 1996 . In termini tendenziali si registra una flessione del 3 pct dell ' indice grezzo di gennaio , che riflette i fatto che le imprese industriali , in questo primo mese del 1997 , hanno avuto una giornata lavorativa di calendario in meno rispetto al gennaio dello scorso anno . In gennaio il volume delle vendite di prodotti manufatti , riferito alle aziende del panel CSC , denota un modesto incremento tendenziale dell ' 1 pct , sottolinea Confindustria . ( c ) Reuters Limited 1997 . 
