Riforma Welfare con leggi delega entro estate - CorteConti . ROMA , 11 giugno ( Reuter ) - Secondo la Corte dei Conti la riforma dello Stato sociale dovrebbe essere affrontata con disegni di legge delega da presentare prima dell ' estate , per non gravare sulla Finanziaria , legata a interventi di breve periodo . Lo ha detto il presidente della Corte , Giuseppe Carbone , davanti alle commissioni riunite Bilancio di Camera e Senato , che stanno procedendo ad un serie di audizioni sul Documento di programmazione economia e finanziaria varato dal Governo . La Corte propone di presentare al Parlamento " con tempi anticipati rispetto alla sessione autunnale di bilancio , disegni di legge delega recanti le riforme in materia sociale " . Questo , ha spiegato Carbone , eviterebbe un " sovraccarico decisionale sulla Finanziaria ' 98 , strumento legato alla politica economica " di breve periodo " . Sui contenuti del Dpef la Corte ha detto di condividerne le scelte . ( c ) Reuters Limited 1997 . 
