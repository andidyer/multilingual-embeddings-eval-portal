Tributi locali , pagamento informatico e in banca . MILANO , 23 maggio ( IPSOA ) - Entro 60 giorni a decorrere dal 18 maggio , data di entrata in vigore della legge sulla semplificazione amministrativa , con un decreto del presidente della Repubblica sarà disciplinata la procedura per consentire alle regioni e agli enti locali e ai loro consorzi di ricorrere a modalità di riscossione dei tributi , nonché di sanzioni o prestazioni di natura pecuniaria in forma diretta , anche mediante strumenti elettronici o informatici , ovvero tramite il sistema bancario e postale . Dall ' entrata in vigore del regolamento sono abrogate tutte le disposizioni che escludono o limitano l ' utilizzazione di sistemi di pagamento a favore delle regioni e degli enti locali diversi dalla carta moneta . Con proprio regolamento le regioni e gli enti locali potranno stabilire limiti di esenzione per versamenti e rimborsi di importi valutati di modica entità e dovuti all ' ente interessato . ( Legge 15 maggio 1997 , n . 127 , art . 17 , commi 87 - 89 , G . U . 17 maggio 1997 , n . 113 , Suppl . Ord . n . 98 / L ) . ( c ) Reuters Limited 1997 . 
