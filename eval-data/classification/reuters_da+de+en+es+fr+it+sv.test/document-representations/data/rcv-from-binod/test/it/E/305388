Fisco , successioni , imposta sostitutiva dell ' INVIM . MILANO , 1 apr ( IPSOA ) - Per gli immobili caduti in successione , acquistati dal defunto prima del 31 dicembre 1992 , è dovuta solidalmente dai soggetti che hanno acquistato il diritto di proprietà o diritti reali di godimento sugli stessi , un ' imposta , sostitutiva di quella comunale sull ' incremento di valore degli immobili , pari all ' uno per cento del loro valore complessivo alla data dell ' apertura della successione , se tale valore supera 250 milioni di lire . L ' imposta non si detrae da quella sulle successioni e , se versata da uno solo dei coobbligati , ha effetto liberatorio anche per gli altri . In luogo della dichiarazione ai fini dell ' INVIM , i soggetti tenuti al pagamento dell ' imposta sostitutiva ( o uno di essi ) , devono indicare nella dichiarazione di successione l ' avvenuto versamento della stessa e allegare il relativo prospetto di liquidazione , conservando l ' attestato di pagamento . Per l ' accertamento , la riscossione anche coattiva , le sanzioni , gli interessi e il contenzioso continuano ad applicarsi le disposizioni in tema di INVIM . L ' imposta sostitutiva si applica alle successioni apertesi dal 29 marzo 1997 e per quelle per le quali alla stessa data è pendente il termine per la presentazione della dichiarazione , fino alla data del 1 ° gennaio 2003 . ( D . L . 28 marzo 1997 , n . 79 , art . 11 , commi 1 , lett . a ) e 3 , G . U . 29 marzo 1997 , n . 74 ) . ( c ) Reuters Limited 1997 . 
