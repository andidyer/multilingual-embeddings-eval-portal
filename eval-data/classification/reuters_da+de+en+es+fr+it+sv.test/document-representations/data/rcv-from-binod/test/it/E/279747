Investimenti esteri in forte crescita fino al 2000 . MILANO , 9 aprile ( Reuter ) - Gli investimenti esteri continueranno a crescere a ritmo sostenuto anche nei prossimi 5 anni e l ' Europa restera ' la principale destinazione del flusso di capitali . Gran parte degli investimenti arrivera ' dai paesi del G7 , ma crescera ' il ruolo dei paesi emergenti asiatici . Queste le principali tendenze emerse dall ' indagine sugli investimenti internazionali realizzata da Arthur Andersen in collaborazione con il ministero dell ' Economia e delle Finanze francese e il Comitato delle Nazioni Unite per il commercio e lo sviluppo ( UNCTAD ) . La maggioranza dei 311 dirigenti di societa ' multinazionali ed economisti interpellati in tutto il mondo afferma che il processo di globalizzazione dell ' economia mondiale si sta intensificando e gli investimenti internazionali rappresentano un elemento trainante . Nonostante la crescita dei mercati emergenti , per gli intervistati da Arthur Andersen , l ' Europa continuera ' ad essere fino al 2000 l ' area di maggiore attrazione per i capitali delle multinazionali . Sempre piu ' numerosi i paesi che registrano significativi tassi di crescita degli investimenti verso l ' estero . In Asia e Corea si stanno avvicinando rapidamente a Hong Kong e entro i primi anni del 2000 anche Thailandia e Malaisia raggiungeranno il gruppo di testa . ( c ) Reuters Limited 1997 . 
