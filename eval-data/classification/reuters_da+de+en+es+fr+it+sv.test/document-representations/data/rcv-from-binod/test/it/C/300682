ALENIA , PROVATO IN VOLO PROTOTIPO EUROFIGHTER 2000 . ROMA , 27 gen ( Reuter ) - Il prototipo italiano Eurofighter 2000 , denominato DA7 e realizzato da Alenia Aerospazio del gruppo Finmeccanica ha effettuato oggi il suo primo volo dall ' aeroporto di Caselle ( Torino ) , dice una nota Alenia . Il DA7 , che monta un motore EJ2000 , e ' il quinto prototipo a volare del programma Eurofighter , che prevede 7 esemplari in tutto ( due tedeschi , due inglesi , due italiani e uno spagnolo ) . Il nuovo prototipo ha volato oggi per 35 minuti , pilotato da Napoleno Bragagnolo , di Alenia Aerospazio . Il primo prototipo italiano ( DA3 ) ha iniziato a volare nel giugno 1995 . Il principale contributo del DA7 al programma e ' costituito dallo sviluppo dei sistemi di navigazione e comunicazione e dall ' integrazione dei sistemi d ' arma . La principale prova sara la seconda valutazione ufficiale , nell ' aprile 97 , da parte dei rappresentanti delle quattro forze aeree che partecipano al programma , dice la nota . ( c ) Reuters Limited 1997 . 
