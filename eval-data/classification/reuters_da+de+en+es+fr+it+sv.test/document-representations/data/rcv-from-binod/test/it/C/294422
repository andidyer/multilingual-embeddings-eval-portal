SUPERGA VEDE RITORNO ALL ' UTILE NEL 96 , IN BORSA ENTRO 99 . MILANO , 22 ott ( Reuter ) - Superga Spa , societa ' controllata all ' 80 pct dalla Sopaf di Jody Vender tornera ' in nero nel 1996 mentre l ' ingresso in Borsa si fara ' entro il 1999 . Lo ha detto ai giornalisti Carlo Mammola , direttore centrale della Sopaf e vicepresidente della Superga . " E ' stato un anno di svolta e nel 1996 Superga sara ' gia ' in utile " ha detto Mammola , senza dare cifre . Il fatturato previsto per il 1996 , escluso il piano negozi , e ' 120 mld da 104 , 3 nel 95 , con margine operativo lordo a 12 mld ( 9 , 5 pct del fatturato ) da 0 , 4 ( 0 , 4 pct ) l ' anno scorso . Cash flow positivo a 8 mld da meno 6 , 8 mld . L ' organico e ' stato ridotto a 172 dipendenti da 307 . " La situazione finanziaria " ha continuato Mammola " e ' assolutamente tranquilla : l ' indebitamento e ' a 70 mld senza contare i proventi dell ' eventuale dismissione di Eider ( societa ' francese controllata al 100 pct ) e di larga parte della sede di Torino , ampiamente inutilizzata " . Le dismissioni , per le quali " ci sono gia ' dei contatti " , dovrebbero totalizzare 30 mld . " I risultati sono frutto di una riorganizzazione in tre punti : export , ' invernalizzazione ' del marchio , diversificazione nell ' abbigliamento . Oltre al riposizionamento dei prezzi , con un taglio del 20 pct sul modello base di scarpe " ha detto Franco Bosisio , AD di Superga dal novembre 1995 . Superga punta a creare nuovi negozi di proprieta ' e in franchising , rafforzarsi all ' estero e avviare produzioni in licenza ( occhiali da sole , profumi e accessori ) . L ' obiettivo e ' di arrivare a un fatturato di 210 mld e un margine operativo lordo di 42 mld nel 1999 . ( c ) Reuters Limited 1996 . 
