Waigel - Lavori in corso su budget 98 , percorso difficile . BONN , 25 giugno ( Reuter ) - Il ministro delle Finanze tedesco Theo Waigel ha detto che la preparazione del bilancio 1998 si sta rivelando difficile , ma intende preparare un pacchetto di misure che porti il deficit federale a 58 mld di dm . Lo scenario economico che fa da sfondo alla preparazione del bilancio e ' stato definito " estremamente difficile " da parte di Waigel . La crescita e ' troppo lenta per ridurre la disoccupazione nel 1998 o per sperare in un aumento degli introiti fiscali . Il governo dovra ' affrontare un peso aggiuntivo di 30 mld di dm secondo le ultime stime delle entrate fiscali , ha spiegato Waigel . In un discorso davanti al " consiglio per la pianificazione finanziaria " il ministro ha detto che il governo cerchera ' di procedere con la riforma fiscale e di sfruttare ogni possibilita ' di risparmio , accelerando le privatizzazioni e tagliando le spese dell ' amministrazione . Il governo rispettera ' il calendario previsto per la finanziaria che prevede un ' approvazione da parte del governo l ' 11 luglio . ( c ) Reuters Limited 1997 . 
