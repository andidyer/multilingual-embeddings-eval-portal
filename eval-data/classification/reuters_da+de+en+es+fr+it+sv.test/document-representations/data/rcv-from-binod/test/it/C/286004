Olivetti , esordio assemblea Colaninno , sindacato protesta . TORINO 17 giugno ( Reuter ) - Si riunisce domani a Ivrea la prima assemblea degli azionisti Olivetti sotto la gestione di Roberto Colaninno , il manager di provenienza Sogefi insediato l ' estate scorsa alla testa del gruppo in piena crisi di fiducia dopo il breve interregno di Francesco Caio . Fugati i timori che mancasse il " numero legale " , a poca distanza dall ' assemblea dei soci nella sede di Ivrea i lavoratori in sciopero si riuniranno con i segretari nazionali dei sindacati per rilanciare le loro preoccupazioni sulle prospettive del gruppo . Non ci sara ' invece Carlo De Benedetti , che con la Cir detiene solo il 6 , 33 pct del capitale . L ' ingegnere resta il singolo azionista di maggior peso , ma ormai la Olivetti presieduta da Antonio Tesone e ' una public company che cerca soci di riferimento . Secondo quanto ha detto Colaninno piu ' di una volta , e ' necessario individuare un gruppo di azionisti stabili in grado di sostenere gli investimenti necessari alla ripresa . Oltre a notizie sull ' andamento prevedibile per il 1997 , dall ' assemblea di domani il mercato spera di avere indicazioni sulla costruzione dell ' auspicato nucleo forte di soci su cui Colaninno ha lavorato in questi mesi . Alla riunione di domani ci dovrebbe essere il 25 pct circa del capitale , con un ruolo di rilievo dei fondi di investimento britannici e Usa nelle cui mani dovrebbe essersi raccolto buona parte del capitale . Le indiscrezioni confermano anche un rappresentante del finanziere Giribaldi , socio Olivetti con l ' 1 , 4 pct ma azionista di assoluto rilievo di Cir ( 16 , 5 pct ) e Cofide ( 20 ) di cui ha bocciato i bilanci nelle ultime assemblee ) . Oltre all ' approvazione dei conti 1996 , chiusi con una perdita di 915 mld per il gruppo , i soci dovranno deliberare la riduzione del valore nominale delle azioni ( da 1 . 000 a 640 lire ) e ratificare la nomina di 5 consiglieri cooptati nell ' esercizio . Si tratta di Roberto Colaninno , Dario Trevisan in rappresentanza di alcuni fondi esteri , Bruno Lamborghini , Gordon Owen e Gerard Worms . Oggi la casa di Ivrea ha aspettato l ' assemblea con scambi un po ' sopra la media ( 11 , 5 mln azioni ) e un calo del 2 , 2 pct a 465 lire . / GMN . ( c ) Reuters Limited 1997 . 
