Lavoro , iscrizione all ' Inps dei soci artigiani unici . MILANO , 3 giugno ( IPSOA ) - A decorrere dal prossimo 5 giugno , le imprese artigiane potranno essere costituite anche nella forma della società a responsabilità limitata con unico socio e della società in accomandita semplice . E ' , quindi , artigiana anche l ' impresa , costituita ed esercitata in forma di società a responsabilità limitata con unico socio e quella esercitata in forma di società in accomandita semplice , sempreché il socio unico e ciascun socio accomandatario siano in possesso dei requisiti soggettivi e non siano unico socio di altra società a responsabilità limitata o socio di una società in accomandita semplice . Ora l ' INPS ha fornito alcune precisazioni per l ' applicazione della nuova disciplina . * * Soci unici di s . r . l . Per quanto riguarda le società a responsabilità limitata , analogamente a quanto disposto dalla legge collegata alla finanziaria 1997 , che assoggetta all ' obbligo assicurativo per gli esercenti attività commerciali anche i soci di società a responsabilità limitata che prestano attività lavorativa per conto delle società medesime , nel campo dell ' artigianato , l ' estensione dell ' obbligo assicurativo : a ) viene effettuata per i soli soggetti che rivestono la qualità di soci unici di società a responsabilità limitata e non per tutti i soci che lavorino nell ' ambito delle società stesse b ) viene circoscritta all ' ipotesi in cui il socio unico di società a responsabilità limitata non sia anche socio unico di altra società a responsabilità limitata o socio di una società in accomandita semplice . Il socio unico , che a questi fini deve essere considerato titolare dell ' impresa , deve avere i requisiti dell ' imprenditore artigiano , con esclusione di quello relativo alla piena responsabilità dell ' impresa . Tale esclusione opera solo nell ' ipotesi in cui il socio unico di s . r . l . sia anche socio accomandatario di una società in accomandita semplice e non anche nel caso in cui sia socio accomandante . * * Limiti dimensionali La s . r . l . non deve avere un numero di dipendenti superiore a quello stabilito dalla legge - quadro per l ' artigianato : per l ' impresa che non lavora in serie 18 dipendenti , compresi gli apprendisti in numero non superiore a 9 , per l ' impresa che lavora in serie 9 dipendenticompresi gli apprendisti in numero non superiore a 5 , per l ' impresa che svolge lavorazioni artistiche , tradizionali e dell ' abbigliamento 32 dipendenti , compresi gli apprendisti in numero non superiore a 16 , per l ' impresa di trasporto 8 dipendenti , per l ' impresa edile 10 dipendenti , compresi gli apprendisti in numero non superiore a 5 . * * Socio di s . a . s . I soci accomandatari di società in accomandita semplice diventano soggetti all ' obbligo assicurativo presso l ' INPS . Anche in questo caso , l ' estensione non opera nell ' ipotesi in cui l ' accomandatario sia socio unico di srl o socio ( accomandatario ) di società in accomandita semplice . Il socio accomandatario deve avere i requisiti dell ' imprenditore artigiano e la società non deve avere un numero di dipendenti superiore a quello previsto per legge . Qualora i soci accomandatari siano più di uno , la società deve essere considerata artigiana a condizione che ciascun socio accomandatario sia in possesso dei requisiti , che tali soci costituiscano la maggioranza dei soci della società e che nessuno degli accomandatari sia anche socio unico di una s . r . l . o socio di altra s . a . s . Nell ' impresa , infine , il lavoro deve avere funzione preminente sul capitale . ( INPS , Circ . 2 giugno 1997 , n . 126 ) . ( c ) Reuters Limited 1997 . 
