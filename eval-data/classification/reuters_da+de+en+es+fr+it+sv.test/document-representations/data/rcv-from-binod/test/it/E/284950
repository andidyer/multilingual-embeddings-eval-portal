Fisco , condono 1992 anche per questionari Finanze . MILANO , 5 giugno ( IPSOA ) - La presentazione dell ' istanza per la definizione automatica delle violazioni in materia di imposte sui redditi , a norma delle disposizioni sul condono 1992 , è condizione necessaria e sufficiente per sanare tutte le irregolarità compiute dal contribuente in qualunque fase del procedimento di accertamento , compresa quella relativa alla mancata risposta ai questionari inviatigli dall ' Amministrazione finanziaria . La disciplina del condono , infatti , è stata emanata al fine di eliminare tutto il contenzioso instaurato o instaurabile e , di conseguenza , preclude , oltre all ' esercizio del potere di accertamento , anche gli atti preparatori dello stesso , tra i quali l ' invio di questionari . ( Comm . trib . prov . Treviso , Sez . 1 ° , Sent . 13 maggio 1997 , nn . 84 e 85 ) . ( c ) Reuters Limited 1997 . 
