DI PIETRO , SEGUESTRATI A CURNO DOCUMENTI QUERELE - DINOIA . CURNO , 6 dic ( Reuter ) - Gli uomini del Gico della Guardia di Finanza che da stamani alle 6 . 15 stanno perquisendo la cascina di Antonio Di Pietro hanno sequestrato finora i testi degli esposti e delle querele presentati dall ' ex pm nei confronti di vari soggetti , tra cui lo stesso Gico di Firenze e uno dei pm bresciani che indagano su di lui , Silvio Bonfigli . Lo ha detto Massimo Dinoia , il legale di Di Pietro che assiste alla perquisizione , ancora in corso . " Hanno trovato solo quello , non potevano trovare altro " ha detto Dinoia . Il reato contestato dai pm di Brescia all ' ex pm " e ' il 317 codice penale ( quello di concussione , ndr ) " ha aggiunto il legale . Dinoia ha detto di aver parlato con Di Pietro che e ' giunto stamani in aereo a Milano da Roma , attorno alle 10 . 30 . L ' ex pm non e ' nella sua casa di Curno , dove invece sono presenti la moglie Susanna Mazzoleni e i due figli minori , svegliati stamani dai militari del Gico . ( c ) Reuters Limited 1996 . 
