ELEZIONI GIAPPONE , SONDAGGI VEDONO VITTORIA LPD IL 20 / 10 . TOKIO , 18 ott ( Reuter ) - Pare sempre piu ' probabile la vittoria del partito liberaldemocratico giapponese ( Lpd ) , alle elezioni legislative di domenica . Tutti i sondaggi indicano che il partito dell ' attuale primo ministro Ryutaro Hashimoto , al governo da quasi quarant ' anni anni ma ridimensionato alle urne del 1993 , dovrebbe riconquistare la maggioranza , seppure risicata , alla Dieta ( la Camera bassa del parlamento giapponese ) , o in ogni caso guidare il prossimo governo con l ' aiuto di transfughi delle altre formazioni . Secondo il Centro di relazioni pubbliche politiche di Tokio , l ' Lpd potrebbe aggiudicarsi 260 seggi sui 500 in palio , grazie a una trentina di candidati di altri partiti che , secondo gli analisti , si uniranno ai liberaldemocratici dopo il voto . I sondaggi mostrano che a favorire l ' Lpd e ' soprattutto l ' ascesa del nuovo Partito democratico ( Dpj ) , fondato meno di un mese fa , che sta sottraendo voti al principale schieramento dell ' opposizione , il Shinshinto . Tra i leader del Dpj c ' e ' il ministro della Sanita ' Naoto Kan , diventato un eroe nazionale per aver svelato i documenti che dimostravano il coinvolgimento delle autorita ' nello scandalo del sangue infetto . ( c ) Reuters Limited 1996 . 
