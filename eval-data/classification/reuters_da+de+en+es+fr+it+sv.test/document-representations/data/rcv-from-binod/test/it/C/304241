Presto tavolo governo / aziende su distribuzione energia . MILANO , 14 marzo ( Reuter ) - Sara ' costituito presto un tavolo di confronto sul riassetto delle quote di distribuizione delle imprese elettriche locali , cui parteciperanno ministero dll ' industria , Enel e imprese elettriche locali . Lo dice una nota AEM dopo l ' incontro tra Pierluigi Bersani e l ' associazione che raccoglie municipalizzate e aziende locali , Federelettrica , cui ha partecipato anche il presidente della commissione sul riassetto elettrico , Umberto Carpi . Per studiare le ipotesi di ampliamento delle aree di distribuzione si prenderanno i casi di Milano , Torino e Imola . Secondo le proposte della commissione Carpi , mentre non si prevede l ' ingresso dei privati nell ' area della trasmissione elettrica , i mercati della produzione e distribuzione dovrebbero , in forme diverse , essere liberalizzati . In particolare nella distribuzione si ipotizza un significativo potenziamento del ruolo delle municipalizzate . ( c ) Reuters Limited 1997 . 
