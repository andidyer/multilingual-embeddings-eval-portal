TIME WARNER , VIA LIBERA AZIONISTI A MERGER CON TURNER . NEW YORK , 10 ott ( Reuter ) - Gli azionisti Time Warner hanno approvato a larga maggioranza la fusione con Turner Broadcasting System Inc , che dara vita al piu grande gruppo mondiale di media e entertainment . Lo ha detto il presidente di Time Warner Gerad Levin aggiungendo che l ' operazione sara chiusa entro mezzanotte se anche gli azionisti della Turner approveranno l ' accordo . Il Wall Street Journal di oggi riferisce che Time Warner intende tagliare costi per $ 600 mln , il doppio del previsto , dopo la fusione . Secondo fonti vicine al gruppo , proprio Ted Turner avrebbe chiesto di ridurre debito e costi . Il 12 settembre scorso la Federal trade Commission aveva dato il via libera alla fusione : per non suscitare timori sul fronte leggi antitrusti i due gruppi hanno dovuto rivedere i termini dell ' accordo per arginare il ruolo di TCI - Telecommunications , azionista al 21 pct della Turner prima del merger e maggiore operatore Usa di sistemi via cavo ( il numero due e ' Time Warner ) . ( c ) Reuters Limited 1996 . 
