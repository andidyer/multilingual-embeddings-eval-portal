Polizze Olocausto , incontro Generali con premier Israele . GERUSALEMME , 10 luglio ( Reuter ) - I vertici di Generali hanno incontrato in Israele il premier Netanyahu in una mossa diplomatica che dovrebbe calmare la tensione creatasi con la vicenda delle polizze delle vittime dell ' Olocausto . In una nota Generali , si dice che la visita dell ' AD Gianfranco Gutty e due altri rappresentanti della compagnia ha posto fine alla controversia , che rischiava di coinvolgere l ' investimento da 320 mln dlr dei triestini nella Leumi Insurance . Generali , dopo un iniziale rifiuto alle richieste di rimborso , aveva creato un fondo da 12 mln dlr per pagare gli eredi beneficiari delle polizze stipulate da vittime dei nazisti . Le compagnie europee coinvolte nella vicenda sono sette , tra cui Ras . ( c ) Reuters Limited 1997 . 
