Lira , positiva risposta mercati a misure - Ciampi . ROMA , 4 Aprile ( Reuter ) - Le turbolenze valutarie che hanno coinvolto di recente la lira provenivano dall ' estero mentre i mercati hanno accolto in maniera positiva le misure economiche adottate dal governo . Lo ha detto il ministro del Tesoro Carlo Azeglio Ciampi in una conferenza stampa . " I mercati hanno dato una risposta sostanzialmente positiva ( ai provvedimenti del governo ) . Le turbolenze provenivano da oltreatlantico e si sono ripercosse in tutta Europa . La lira si e ' apprezzata non solo sul dollaro ma sul marco , tornando alla parita centrale di 990 ( lire per marco ) " ha detto Ciampi . " Questo vuol dire che i mercati danno una valutazione molto equilibrata , sostanzialmente positiva di quanto si e ' fatto in materia di politica economica " , ha concluso . ( c ) Reuters Limited 1997 . 
