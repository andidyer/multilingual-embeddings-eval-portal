Scontrino , integrazione per deduzione spese da redditi . MILANO , 8 aprile ( IPSOA ) - Il regolamento per la semplificazione degli obblighi di certificazione dei corrispettivi ha previsto nuove modalità di documentazione delle spese sostenute , agli effetti dell ' applicazione delle imposte sui redditi . In particolare , è stato stabilito che a tale scopo può essere utilizzato lo scontrino fiscale , emesso dagli appositi apparecchi misuratori fiscali , purché contenga l ' indicazione del numero di codice fiscale dell ' acquirente o del committente e la specificazione degli elementi attinenti alla natura , alla qualità e alla quantità dell ' operazione . Gli elementi relativi alla qualità dell ' operazione possono essere indicati in modo abbreviato , purché comprensibile . Il codice fiscale dell ' acquirente o committente può essere stampato in qualsiasi parte dello scontrino , preceduto dalle lettere " C . F . " , purché sia riportato , con evidenziazione grafica differenziata rispetto alle altre indicazioni , prima della collocazione del logotipo fiscale . La documentazione delle spese eventualmente deducibili mediante lo scontrino fiscale integrato costituisce una facoltà per il destinatario dello scontrino stesso . Il soggetto chiamato a rilasciarlo può continuare ad utilizzare il registratore di cassa in uso , opportunamente adattato per tale funzione , senza dover richiedere una specifica autorizzazione ministeriale , ovvero emettere la fattura ordinaria . Sono illegittime , eventuali integrazioni manuali o tramite timbri , da chiunque apposte . Continuano ad essere possibile l ' adozione dei sistemi semplificati di documentazione delle spese consentiti in passato dall ' Amministrazione finanziaria , quali , ad esempio : - l ' utilizzo di carte di credito intestate a studi o aziende ; - l ' uso di distinte bollate sottoscritte per l ' acquisto di valori bollati ; - l ' esecuzione dei rimborsi a piè di lista . Per questi ultimi , dovranno essere stampati sullo scontrino , qualora si richieda tale documento , oltre al numero di codice fiscale del dipendente o del committente , anche i dati relativi alla natura , alla qualità e alla quantità dell ' operazione . Il regolamento sulla semplificazione , ribadendo quanto già riconosciuto precedentemente in via amministrativa , ha anche sancito legislativamente che la ricevuta fiscale può avere analoga funzione di giustificazione delle spese ai fini delle imposte sui redditi , se integrata , a cura dell ' emittente , con i dati identificativi del cliente . Tali dati consistono nella ditta , denominazione , ragione sociale , residenza o domicilio dell ' acquirente o committente che siano impresa , società od ente , ovvero , nel nome e cognome dei soggetti diversi . Tuttavia , in conseguenza dell ' identica valenza dello scontrino e della ricevuta fiscale , è sufficiente , anche per quest ' ultima , l ' indicazione del codice fiscale del cliente . ( Ministero finanze , Circ . 4 aprile 1997 , n . 97 / E ) . ( c ) Reuters Limited 1997 . 
