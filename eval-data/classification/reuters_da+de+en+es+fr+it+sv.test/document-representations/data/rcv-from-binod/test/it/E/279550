Dichiarazione IVA , opzione per esonero da adempimenti . MILANO , 8 apr ( IPSOA ) - Il contribuente che , dopo aver barrato la casella della dichiarazione IVA relativa all ' opzione per la dispensa da adempimenti per operazioni esenti da imposta , ritenga si sia trattato di un mero errore materiale e voglia , quindi , negare a tale atto l ' idoneita ' a produrre effetti , può far valere tale errore in giudizio . Ha pero ' l ' onere di dimostrare che la sua dichiarazione è stata davvero determinata da un errore materiale e di non aver avuto intenzione di optare per tale regime . L ' errore deve essere inoltre riconoscibile dall ' Amministrazione finanziaria . Sono , infatti , applicabili i principi generali dettati dall ' ordinamento in materia di contratti anche in caso di opzione con la quale il contribuente manifesti , nella dichiarazione annuale IVA , la volontà di avvalersi per l ' anno seguente del regime di dispensa dagli obblighi di fatturazione e registrazione relativi alle operazioni esenti , precludendosi la possibilità di detrarre dall ' imposta eventualmente dovuta quella da lui stesso assolta in relazione agli acquisti e alle importazioni di beni impiegati nell ' esercizio dell ' impresa . Di conseguenza , se il contribuente ritenga che la denuncia è viziata da errore materiale , la medesima dichiarazione potrà essere considerata improduttiva di effetti giuridici a condizione che l ' errore risulti essenziale e riconoscibile . ( Cass . , Sez . I , Sent . 27 marzo 1997 , n . 2732 ) . ( c ) Reuters Limited 1997 . 
