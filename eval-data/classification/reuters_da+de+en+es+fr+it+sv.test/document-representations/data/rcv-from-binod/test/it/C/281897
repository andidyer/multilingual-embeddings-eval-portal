Consob , rimborso quote fondi comuni di investimento . MILANO , 5 mag ( IPSOA ) - Il rimborso delle quote di partecipazione in fondi comuni di investimento mobiliare aperti di diritto nazionale deve avvenire secondo le modalità stabilite dal regolamento del fondo ed essere eseguito in denaro entro quindici giorni dalla richiesta del cliente . Nella fattispecie , invece , non si applica il principio secondo cui il cliente può in qualsiasi momento recedere dal contratto di gestione di patrimoni mobiliari , ovvero disporre il trasferimento o il ritiro dei valori mobiliari in gestione . Lo ha chiarito la CONSOB , in risposta al quesito di una SIM relativo alla legittimità delle disposizioni contenute nel regolamento di alcuni fondi , ove è previsto che il rimborso delle quote possa avvenire solamente secondo modalità prefissate , con implicita esclusione di ogni diversa regola . La precisazione a suo tempo fornita dalla Commissione , secondo cui il contratto di gestione non consente l ' inserimento di clausole volte a limitare l ' esercizio del diritto al trasferimento dei valori mobiliari da parte del cliente trova , infatti , applicazione solo con riferimento all ' attività di gestione di portafogli di investimento per conto terzi da parte dei soggetti appositamente autorizzati - banche , imprese di investimento e società fiduciarie iscritte nella sezione speciale dell ' albo SIM - e non anche nei confronti degli organismi che esercitano attività di gestione di patrimoni cosiddetta " in monte " , la cui disciplina è recata da altre fonti legislative e regolamentari . ( CONSOB , Comunicato 5 maggio 1997 ) . ( c ) Reuters Limited 1997 . 
