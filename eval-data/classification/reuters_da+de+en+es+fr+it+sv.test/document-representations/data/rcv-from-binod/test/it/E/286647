Tesoro , controllo spesa enti locali funziona - Giarda . MILANO , 27 giugno ( Reuter ) - Il controllo quotidiano della spesa degli enti locali sta sortendo buoni effetti . Lo ha detto oggi Piero Giarda , sottosegretario al Tesoro , parlando al convegno Paradigma " L ' ingresso dell ' Italia nell ' euro " . " Le spese degli enti decentrati sono state ricondotte a flussi piu ' contenuti grazie al fatto che il Tesoro ha strumenti di controllo molto forti sui conti di disponibilita ' degli enti decentrati " ha spiegato Giarda , con riferimento ai circa 20 . 000 conti degli enti locali presso il Tesoro . " Agli enti locali finora abbiamo concesso deroghe , preferiamo la moral suasion al blocco " ha specificato Giarda , aggiungendo che " il Tesoro sta insegnando agli spenditori periferici la gestione del cash - flow nel suo e nel loro interesse " . Riguardo all ' andamento del rapporto deficit / pil Giarda ha sostenuto che " sarebbe sciocco scommettere grosse cifre sull ' obiettivo del 3 pct ma di certo il Tesoro ha strumenti importanti per conseguirlo " . In prospettiva , secondo Giarda , l ' Italia deve mantenere l ' attuale avanzo primario del 6 pct ; gli eventuali risparmi legati al minor costo del debito dovranno essere destinati alla riduzione del deficit . " Questo chiede una politica di bilancio rigorosa " ha concluso Giarda . ( c ) Reuters Limited 1997 . 
