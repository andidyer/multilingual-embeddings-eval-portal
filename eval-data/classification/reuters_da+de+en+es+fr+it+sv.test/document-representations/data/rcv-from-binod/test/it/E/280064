Lavoro , aziende fallite , oneri accessori al TFR . MILANO , 14 apr ( IPSOA ) - L ' INPS , accogliendo l ' orientamento della Cassazione , ha disposto che , a richiesta delle aziende interessate da procedure concorsuali , gli oneri accessori sul TFR devono essere erogati fino al momento del saldo . Precedentemente l ' Istituto aveva fissato il termine finale per il pagamento degli oneri accessori sul trattamento di fine rapporto , in caso di fallimento , liquidazione coatta amministrativa e amministrazione straordinaria nella data in cui lo stato passivo è divenuto definitivo ; per la procedura di concordato preventivo , nella data di sentenza di omologazione ; per l ' esecuzione individuale , nella data del verbale di pignoramento negativo , ovvero in caso di pignoramento in tutto o in parte positivo , nella data del provvedimento di assegnazione all ' interessato del ricavato dell ' esecuzione . Qualora il ritardo nell ' erogazione della prestazione sia dovuto ad immotivato ritardo nella presentazione della domanda , configurando l ' ipotesi di mora del creditore , poiché l ' INPS non può essere a conoscenza , come invece il datore di lavoro , del credito del lavoratore , la liquidazione degli oneri dovrà essere effettuata secondo i termini precedentemente previsti . ( INPS , Circ . 9 aprile 1997 , n . 91 ) . ( c ) Reuters Limited 1997 . 
