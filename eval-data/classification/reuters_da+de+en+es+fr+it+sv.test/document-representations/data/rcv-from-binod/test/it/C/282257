Raytheon / Hughes , Pentagono teme posizione dominante - WSJ . NEW YORK , 9 maggio ( Reuter ) - Il Pentagono potrebbe chiedere importanti modifiche al progetto di acquisizione su Hughes Electronics Corp ( divisione difesa di GM ) presentato dal colosso Raytheon Co , suprattutto per quanto riguarda gli aspetti legati alla divisione missili . Lo scrive il Wall Street Journal secondo cui la Difesa Usa ha fatto cosi tante richieste di informazioni aggiuntive sul merger , valutato 9 , 5 mld dlr , da adombrare preoccupazioni antitrust . Il comparto in cui i due assieme rischiano di arrivare alla posizione dominante sarebbe quello dei " cervelli " e dei sensori dei missili , dice il WSJ . Secondo il giornale , un ufficiale del Pentagono di cui non si dice il nome avrebbe affermato che " da noi molti si preoccupano di vedere il business dei missili cosi ' concentrato nella Raytheon " . Le alternative , in questo caso , sarebbero tre , conclude il giornale citando la sua fonti : bloccare del tutto l ' affare , chiedere uno scorporo di alcune divisioni missilistiche , oppure mettere barriere all ' interno della stessa Raytheon in modo da selezionare le informazioni condivisibili dall ' intero gruppo . ( c ) Reuters Limited 1997 . 
