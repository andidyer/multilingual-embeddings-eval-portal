Pacchetto Treu , Fossa chiede a governo di porre fiducia . ROMA , 22 aprile ( Reuter ) - Il presidente di Confindustria , Giorgio Fossa , chiede al governo di difendere nel pacchetto Treu all ' esame della Camera i contenuti dell ' accordo sul lavoro dello scorso settembre anche ricorrendo al voto di fiducia . " Siamo fortemente preoccupati per l ' iter del pacchetto Treu , perche ' , dopo il voto del Senato , i contenuti sono molto lontani dall ' accordo di settembre e abbiamo trovato condivisione nel governo " , ha detto Fossa ai giornalisti dopo un incontro di oltre 4 ore con il presidente del consiglio Romano Prodi . " Il governo deve avere la forza di portare avanti l ' accordo , quindi se trova difficolta ' anche nella maggioranza forse e ' il caso che ponga la fiducia . Ora vedremo cosa decideranno " , ha aggiunto . Gli industriali lamentano che il disegno di legge Treu , che punta a rendere piu flessibile il mercato del lavoro in Italia e prevede tra l ' altro l ' introduzione del lavoro interinale , sia stato modificato al Senato anche per l ' azione di forze della maggioranza . " Se il pacchetto Treu dovesse restare cosi come approvato dal Senato allora sarebbe meglio non averlo " , ha detto Fossa . Il pacchetto Treu e ' al momento alla commissione Lavoro della Camera che finora ha esaminato solo 7 dei 700 emendamenti presentati . E ' atteso in aula il 29 aprile . Gli industriali chiedono in particolare l ' eliminazione dell ' articolo 20 introdotto dal Senato sulle procedure di mobilita ' , le norme che irrigidiscono il lavoro interinale e i contratti a tempo determinato e la norma sull ' orario legale di lavoro a 40 ore , per la quale il patto aveva rinviato alla trattativa tuttora in corso tra imprenditori e sidnacati . " Su alcuni di questi punti il governo ha assicurato l ' impegno a tornare alle misure originarie " ha rilevato Confindustria in una nota al termine dell ' incontro . ( c ) Reuters Limited 1997 . 
