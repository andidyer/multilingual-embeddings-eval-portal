Consob , diffusione di dati sui mercati finanziari . MILANO , 21 aprile ( IPSOA ) - La diffusione al pubblico , mediante strumenti informatici e telematici , di dati concernenti i corsi , le quantità scambiate e le condizioni di domanda e di offerta relative alle negoziazioni di valori mobiliari quotati non richiede alcuna forma di autorizzazione o abilitazione , in quanto il decreto Eurosim ha abrogato la disposizione che la prevedeva . Tuttavia , si applica la disciplina sull ' insider trading qualora la diffusione venga effettuata tramite la pubblicazione , da parte di un operatore ( nella specie , una banca ) , di un notiziario settimanale contenente , oltre alle notizie relative all ' andamento dei corsi e dei volumi , la formulazione di analisi tecniche , di previsioni sul probabile andamento dei corsi e dei volumi , nonché di consigli di investimento sui vari mercati presi in considerazione , con valutazione dei dati relativi alla produzione , al fatturato , agli utili e agli indici di bilancio delle società quotate . Una simile pubblicazione costituisce uno studio sulle società stesse e i valori mobiliari da esse emessi , elaborato da un intermediario autorizzato e deve , pertanto , essere inviata alla CONSOB e depositata presso gli organi del mercato di negoziazione dei titoli . ( CONSOB , Comunicato 21 aprile 1997 ) . ( c ) Reuters Limited 1997 . 
