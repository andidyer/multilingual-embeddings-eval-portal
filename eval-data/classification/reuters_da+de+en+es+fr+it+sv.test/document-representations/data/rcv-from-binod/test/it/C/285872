Consob , ipotesi insider trading su Fin Agroindustriale . MILANO , 16 Giugno ( Reuter ) - Consob ha deliberato l ' invio alla Procura della Repubblica di Milano di una relazione motivata per ipotesi di " insider trading " per operazioni su Finanziaria Agroindustriale risp nc , dice la newsletter Consob Informa . Le operazioni sarebbero state effettuate prima della divulgazione , l ' 1 settembre 94 , dell ' informazione relativa alle delibere dei cda Finanziaria Agroindustriale e Montedison di proporre alle rispettive assemblee straordinarie la fusione per incorporazione della prima nella seconda . La fusione avveniva mediante annullamento senza sostituzione delle azioni Finanziaria Agroindustriale in mano a Montedison alla data di stipulazione dell ' atto di fusione , nonche ' mediante annullamento e sostituzione , a un rapporto di cambio determinato , con azioni Montedison delle azioni Finanziaria Agroindustriale possedute da altri soggetti , dice la newsletter . / VIV . ( c ) Reuters Limited 1997 . 
