Prezzi , a fine maggio brusco calo prezzi carni suine . ROMA , 5 giugno ( Reuter ) - Dopo i forti rincari di aprile i prezzi all ' ingrosso delle carni suine hanno registrato , a partire dalla seconda settimana di maggio , una brusca inversione di tendenza , informa una nota di Ismea . A fine mese le quotazioni dei lombi con costato sono scese a 7 . 700 lire al kg contro 8 . 950 lire di inizio maggio ( meno 13 , 4 pct ) . Oltre al rallentamento stagionale della domanda interna le recenti tendenze , riscontrate anche a livello comunitario , sono motivate dalla decisione della Commissione Ue di azzerare gli aiuti all ' esport di carni fresche , in un contesto pesantemente condizionato dal vuoto d ' offerta legato all ' emergenza sanitaria in Nord Europa . Nella media di maggio , nonostante il rallentamento delle dinamiche , i prezzi dei lombi si sono attestati intorno a 8 . 400 lire al kg , segnando un recupero del 6 , 4 pct sull ' aprile scorso e dell ' 11 pct su base tendenziale . ( c ) Reuters Limited 1997 . 
