Agricoltura , finanziamenti settore lattiero - caseario . MILANO , 2 apr ( IPSOA ) - Le agevolazioni previste a favore delle aziende agricole del settore zootecnico a indirizzo lattiero caseario , per sopperire alle necessità determinate dall ' epidemia da encefalopatia spongiforme bovina ( e per garantire il risanamento e il ripristino del patrimonio zootecnico ) , potranno essere concesse , oltre che dal Consorzio nazionale per il credito a medio e lungo termine ( Meliorconsorzio s . p . a . ) , anche dalle altre banche . Il termine per la presentazione delle domande è stato prorogato dal 28 febbraio al 31 marzo 1997 . Le agevolazioni consistono in finanziamenti , di durata quinquennale ( compreso un anno di preammortamento ) , al tasso globale di riferimento per operazioni di credito agrario di durata superiore a diciotto mesi vigente alla data del loro perfezionamento , f ino all ' importo complessivo di 350 miliardi . Tali finanziamenti sono integrati da un contributo in conto capitale a carico dello Stato pari al 15 , 40 per cento del loro importo . La quota di contributo dello Stato non può superare l ' ammontare della perdita di reddito subita dal produttore . I criteri oggettivi per il calcolo della perdita di reddito sono individuati , sentiti gli assessorati regionali all ' agricoltura , dall ' AIMA , che a tal fine prevede , per ciascuna tipologia di bestiame ed area geografica , la misura della perdita stessa . I finanziamenti , integrati dal contributo , sono erogati esclusivamente entro il 1 ° luglio 1997 e sono assistiti , oltre che dalla garanzia sussidiaria del Fondo interbancario di garanzia , dalle garanzie ritenute idonee dalle banche . Le modalità di accreditamento dell ' ammontare del contributo statale e le altre modalità tecniche dell ' intervento sono determinate dal Ministro delle risorse agricole , di concerto con quello del tesoro . Le operazioni sono autorizzate dalla regione o dalla provincia autonoma in cui è ubicata l ' azienda richiedente , previa verifica della sussistenza dei requisiti oggettivi e soggettivi dell ' intervento . ( D . L . 31 gennaio 1997 , n . 11 , convertito dalla legge 28 marzo 1997 , n . 81 , art . 1 , commi 1 - 8 , G . U . 1 ° aprile 1997 , n . 75 ) . ( c ) Reuters Limited 1997 . 
