INPS , integrazioni al minimo pensioni superstiti . MILANO , 23 aprile ( IPSOA ) - Il pagamento delle somme , maturate fino al 31 dicembre 1995 , dovute dalla Corte costituzionale a titolo di integrazione al minimo del trattamento pensionistico , sarà effettuato mediante assegnazione agli interessati di titoli di Stato aventi libera circolazione sottoposti allo stesso regime tributario dei titoli di debito pubblico . Per effetto della legge di conversione del decreto - legge sull ' occupazione , restano validi gli atti ed i provvedimenti adottati e sono fatti salvi gli effetti prodottisi ed i rapporti giuridici sorti sulla base di decreti - legge in materia previdenziale , già contenenti la disciplina . Ora l ' INPS ha coordinato e integrato le istruzioni fornite da precedenti circolari , alle pensioni dell ' assicurazione generale obbligatoria dei lavoratori dipendenti e delle gestioni dei lavoratori autonomi . La sentenza stabilisce che la pensione ai superstiti deve essere calcolata in aliquota percentuale della pensione diretta integrata al minimo , già liquidata al pensionato o che l ' assicurato avrebbe avuto diritto di percepire . Ambito di applicazione Devono essere rideterminate le pensioni ai superstiti dell ' assicurazione generale obbligatoria dei lavoratori dipendenti e delle gestioni dei lavoratori autonomi derivanti da pensioni dirette integrate al minimo o liquidate a superstiti di assicurati che avrebbero avuto diritto ad una pensione integrata al minimo . Nell ' ambito delle pensioni dei lavoratori autonomi hanno titolo all ' applicazione della sentenza della Corte costituzionale anche le pensioni liquidate con decorrenza dal 1 gennaio 1991 nella Gestione previdenziale dei coltivatori diretti , mezzadri e coloni . Esclusioni Non hanno titolo all ' applicazione della sentenza : - pensioni erogate a superstiti di assicurati o di pensionati anteriormente al l gennaio 1952 , data di efficacia della legge che ha introdotto l ' istituto del trattamento minimo ; - pensioni supplementari ai superstiti , in quanto non hanno titolo all ' integrazione al minimo ; - pensioni indirette autonome liquidate a superstiti di titolari di pensioni supplementari . In caso di decesso di titolare di pensione supplementare , qualora i superstiti non abbiano diritto alla pensione di reversibilità a carico della forma obbligatoria di previdenza esclusiva , esonerativa o sostitutiva del regime generale , può essere liquidata la pensione indiretta autonoma se alla data del decesso , tenendo conto anche dei contributi versati dopo la decorrenza della pensione supplementare , risultino perfezionati i requisiti di contribuzione per il diritto da parte dei superstiti alla pensione autonoma indiretta . ( INPS , Circ . 28 marzo 1997 , n . 82 ) . ( c ) Reuters Limited 1997 . 
