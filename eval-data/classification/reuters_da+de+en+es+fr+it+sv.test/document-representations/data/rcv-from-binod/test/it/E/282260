Fisco , applicazione agevolazioni per la Valtellina . MILANO , 9 maggio ( IPSOA ) - Il ministero delle Finanze ha fornito alcune precisazioni circa le modalità di applicazione delle agevolazioni per gli utili reinvestiti nel territorio della Valtellina . Si tratta dell ' esenzione da ILOR , IRPEF e IRPEG concessa , per i redditi prodotti dal 1987 al 1994 , a imprese o a enti obbligati alla tenuta delle scritture contabili che abbiano impiegato una parte dei loro utili in costruzione , ampliamento o riattivazione d ' impianti , nonchè acquisto di attrezzature e macchinari . L ' esenzione riguarda una parte non superiore al 50 pct degli utili dichiarati e direttamente reinvestiti nei territori destinatari dell ' agevolazione . Attività bancarie E ' stato ribadito che non possono beneficiarne i soggetti che svolgono attività bancarie , in quanto l ' agevolazione è destinata esclusivamente alle imprese di produzione di beni o servizi . Richiesta esplicita Per ottenere l ' esenzione degli utili reinvestiti è necessario effettuarne esplicita richiesta in sede di dichiarazione dei redditi . Non esistono ulteriori vincoli a particolari e precise formalità . Accantonamento degli utili E ' necessario l ' accantonamento in apposito fondo del passivo degli utili che si intendono reinvestire nonchè il relativo reinvestimento , a pena di decadenza , entro il secondo esercizio successivo alla dichiarazione dei redditi agevolabili . Utili degli esercizi successivi a quello iniziale L ' esenzione si estende anche alla parte , non superiore al 50 pct , degli utili dichiarati negli esercizi successivi a quello iniziale , fino a quello nel corso del quale le opere sono state ultimate . L ' ultimazione delle opere deve avvenire comunque entro il secondo esercizio successivo alla dichiarazione dei redditi agevolabili . L ' esenzione non si estende agli esercizi successivi a quello in cui è stato ultimato l ' investimento . Utile dichiarato Per utile dichiarato cui commisurare l ' agevolazione si intende l ' utile civilistico quale emerge dal conto dei profitti e delle perdite allegato alla dichiarazione dei redditi , assunto al lordo delle imposte e nella misura del 50 pct . Modalità di accantonamento L ' accantonamento è effettuato in sede di destinazione dell ' utile stesso . E ' tuttavia ammissibile anche l ' accantonamento in sede di formazione del bilancio , mediante imputazione diretta al conto dei profitti e delle perdite o conto economico . In tal caso l ' importo dell ' utile cui commisurare il 50 pct dovrà essere assunto al lordo sia delle imposte sia dell ' accantonamento . ( Ministero finanze , Ris . 29 aprile 1997 , n . 93 / E ) . ( c ) Reuters Limited 1997 . 
