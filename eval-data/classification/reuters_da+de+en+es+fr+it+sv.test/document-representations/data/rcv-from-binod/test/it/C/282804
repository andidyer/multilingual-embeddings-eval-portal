Società cooperative , i soci non sono dipendenti . MILANO , 15 maggio ( IPSOA ) - Le controversie tra socio e cooperativa di produzione e di lavoro , attinenti alle prestazioni lavorative svolte in conformità delle previsioni del patto sociale ed in correlazione con le finalità istituzionali della società , non rientrano tra quelle di competenza del pretore in funzione di giudice del lavoro , non essendo configurabile in relazione ad esse né un rapporto di lavoro subordinato o autonomo , né un rapporto di collaborazione . Tali prestazioni , poiché costituiscono adempimento del contratto di società per l ' esercizio comune dell ' impresa societaria , non sono riconducibili a due distinti centri d ' interesse , di conseguenza le relative controversie spettano alla cognizione del giudice in sede ordinaria . Tale principio , secondo la Cassazione , non è contraddetto dalla disciplina delle cooperative sociali , che costituiscono un tipo specifico di società avente " lo scopo di perseguire l ' interesse generale della comunità alla promozione umana e all ' integrazione sociale dei cittadini " . In queste cooperative è prevista la figura del socio volontario ( che presta la propria attività gratuitamente ) al quale " non si applicano le disposizioni sul lavoro autonomo e subordinato , ad eccezione delle norme in materia di assicurazione contro gli infortuni sul lavoro e le malattie professionali " , norma da cui il ricorrente aveva tratto l ' argomento per affermare che a tutti i soci delle cooperative si applica la disciplina del lavoro , con conseguente competenza del pretore quale giudice del lavoro . ( Cass . Sez . I , Sent . 4 aprile 1997 , n . 2941 ) . ( c ) Reuters Limited 1997 . 
