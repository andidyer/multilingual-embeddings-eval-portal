Fisco , successioni , decorrenza delle modifiche . MILANO , 1 aprile ( IPSOA ) - Le novità introdotte dalla manovra si applicano alle successioni aperte dal 29 marzo 1997 , nonché a quelle per le quali pende , a tale data , il termine di presentazione della dichiarazione di successione . In quest ' ultimo caso tale termine , previo assolvimento degli obblighi di autoliquidazione delle imposte conseguenti alla successione , compresa quella sostitutiva dell ' INVIM , è prorogato di tre mesi . Per le dichiarazioni di successione già presentate alla data del 29 marzo 1997 , per le quali non sono ancora stati notificati gli avvisi di liquidazione delle relative imposte , gli eredi e i legatari sono tenuti entro il 30 giugno 1997 ad effettuare il versamento delle imposte autoliquidate , con esclusione dell ' imposta sostitutiva dell ' INVIM e fatta salva la liquidazione dell ' INVIM stessa . Nell ' attestato di versamento , da presentare all ' ufficio del registro entro trenta giorni dall ' avvenuto pagamento con allegato il prospetto di liquidazione dei singoli tributi , devono essere indicati gli estremi di presentazione della dichiarazione di successione . La trascrizione del certificato di successione deve essere richiesta dall ' ufficio del registro . Il modello relativo al prospetto di liquidazione e le modalità di versamento dei tributi saranno approvati con decreto dirigenziale . Sono abrogate tutte le disposizioni incompatibili con quelle introdotte dalla manovra aggiuntiva . ( D . L . 28 marzo 1997 , n . 79 , art . 11 , commi 4 - 7 G . U . 29 marzo 1997 , n . 74 ) . ( c ) Reuters Limited 1997 . 
