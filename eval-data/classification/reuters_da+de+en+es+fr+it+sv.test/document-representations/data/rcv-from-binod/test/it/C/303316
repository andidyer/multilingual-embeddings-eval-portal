Auto Italia , immatricolazioni feb viste netto rialzo . MILANO , 4 marzo ( Reuter ) - Dopo l ' andamento ancora sonnolento di gennaio il mercato dell ' auto dovrebbe cominciare a risentire in modo deciso , a febbraio , degli incentivi con immatricolazioni non lontano da 200 . 000 vetture , in rialzo di circa il 20 pct rispetto allo stesso periodo 96 , secondo analisti e fonti del settore . Non e ' stato possibile contattare il gruppo Fiat per un commento . Le prospettive restano positive , considerato che secondo i primi dati , annuncia il Centro Studi Promotor ( CSP ) , l ' aumento degli ordini di febbraio dovrebbe essere superiore al piu ' 33 pct di gennaio . A gennaio 97 le immatricolazioni sono salite del 4 , 38 pct su anno a 207 . 000 vetture . A febbraio 96 sono state immatricolate 162 . 982 auto ( dato rivisto all ' 8 / 1 / 97 ) . Fiat , alla fine del mese scorso , ha annunciato che gli ordini di gennaio erano saliti del 35 / 40 pct su anno . Fiat ha aggiunto poi che gli scioperi dei metalmeccanici di gennaio avevano rallentato le consegne e ridotto la produzione di circa 10 . 000 unita ' . " Ho in mente un aumento molto vicino al 20 pct e a 200 . 000 immatricolazioni " , dice Gian Paolo Trasi , analista Imi Sigeco . " Oltre agli effetti degli incentivi , che non abbiamo sentito a gennaio , bisogna considerare le consegne perse a gennaio per gli scioperi dei metalmeccanici . Si tratta di numeri che saranno recuperati a febbraio " . Per quanto riguarda le immatricolazioni di febbraio " dovremmo cominciare a vedere gli effetti degli incentivi . Avremo sicuramente un aumento a due cifre " , dice Gian Primo Quagliano del CSP . " A gennaio si era sentito ancora poco l ' effetto dei provvedimenti del governo " , secondo Ilaria Fornari di JP Morgan . " Per febbraio avremo quindi un aumento molto forte ben superiore al 10 pct " . I dati su febbraio verranno pubblicati lunedi ' 10 marzo . - Stefano Rebaudo . ( c ) Reuters Limited 1997 . 
