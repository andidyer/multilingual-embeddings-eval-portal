Wto , Ruggiero prevede dialogo difficile su ingresso Cina . PECHINO , 23 aprile ( Reuter ) - Il capo del World Trade Organisation ( Wto ) , Renato Ruggiero prevede tempi duri per il negoziato sull ' ingresso della Cina nell ' organizzazione , ma si dichiara ottimista sull ' ammissione finale di Pechino . " Stiamo avvicinandoci alla fase finale dei negoziati e proprio per questo saranno tempi duri " ha detto Ruggiero in una conferenza stampa . Ruggiero vuole rendere flessibili e urgenti e negoziati sull ' ingresso della Cina nel Wto , ritardato a causa di divergenze tra Pechino e gli attuali membri sui termini dell ' ingresso . Diplomatici di paesi membri del Wto hanno dichiarato di avere visto nelle ultime settimane , pochi cambiamenti nella posizione cinese su temi fondamentali per l ' ammissione , nonostante i progressi fatti nei negoziati in marzo . Questi temi , volti a creare un terreno comune e ad assicurare l ' accesso al mercato , spaziano dall ' apertura di mercato agricolo cinese , servizi finanziari , assicurativi e sistemi di distribuzione all ' approvazione dei sussidi all ' industria statale , hanno spiegato . Nel dichiarare il proprio ottimismo , " abbiamo difficolta ' - ha dichiarato Ruggiero - ma se ci concentriamo sul processo , se le parti mostrano flessibilita ' e premura , sara ' possibile ottenere un buon risultato " . " Siamo e dobbiamo rimanere ottimisti " ha detto , aggiungendo che non e ' ancora stata fissata una data precisa per l ' entrata di Pechino nel Wto . ( c ) Reuters Limited 1997 . 
