BEN ACCOLTO BOND REPUBBLICA , QUASI TUTTO PRECOLLOCATO . MILANO , 10 set ( Reuter ) - Ben accolto l ' Eurobond a cinque anni ( scadenza il 18 settembre 2001 ) della Repubblica italiana per $ 1 , 5 mld con cedola del 7 , 00 pct . Il titolo e ' stato lanciato a un prezzo al netto delle fees di 99 , 719 ( per un rendimento 7 , 06 pct ) e con un reoffer di 99 , 969 ( e rendimento del 7 , 00 pct ) . Il titolo e ' indicizzato al titolo di Stato USA , 6 , 50 pct , con scadenza nell ' agosto 2001 . Questa e ' la prima operazione dell ' Italia dopo che l ' agenzia di rating USA Moody ' s ha promosso il " sovereign ceiling " in valuta e i titoli del Tesoro ad AA3 da A1 lo scorso luglio . " Il bond e ' stato praticamente tutto collocato prima che fosse prezzato " , dice un dealer . La buona domanda deriva anche dal fatto che nella notte in Asia era stato annunciato come un bond per solo $ 1 , 0 mld . I lead manager , SBC Warburg e Morgan Stanley , hanno gia ' detto che l ' emissione non verra ' aumentata . Uno dei lead manager nota che il bond e ' stato collocato presso investitori istituzionali in Asia e Europa e alcuni retail , per la maggior parte in Svizzera ( il 5 pct ) . A favore dell ' emissione della repubblica e ' stato la ripresa del mercato USA dopo i dati sugli occupati non agricoli agosto pubblicato venerdi ' . Dal Tesoro notano che questa e ' la prima volta che un titolo a tasso fisso viene collocato dall ' Italia al di sotto del tasso Libor ( meno quattro punti base ) . " Questo differenziale , in assenza di rischio di cambio , esprime l ' attuale valutazione del mercato sul rischio - Paese , che viene valutato quindi con un ' attitudine estremamente positiva " , si legge in un comunicato . " E ' un chiaro segnale di crescente fiducia dei mercati finanziari nei confronti dell ' Italia e del suo sistema economico " , dice il ministro del Tesoro Carlo Azeglio Ciampi in un comunicato . " Dobbiamo confermare questa fiducia con una legge finanziaria equilibrata , seria e rigorosa che persegua l ' obiettivo del risanamento congiunturale a quello del rilancio dell ' occupazione " , aggiunge Ciampi . " E ' importante notare che vi e ' stata domanda per questo nominativo e che ci si muove in direzioni di bond sub - Libor " , dice uno dei lead manager . " Inoltre c ' era una forte scarsita ' di carta a cinque anni in dollari da emittenti sovrani " , dice un dealer vicino all ' emissione aggiungendo che in questo caso le esigenze del mercato e quelle del Tesoro si sono incontrate . Per gli operatori questa emissione non preclude le possibilita ' di bond in altre valute per l ' Italia . Voci di mercato circolate negli ultimi giorni parlavano di un debutto della Repubblica con un bond fino a sette mld di franchi francesi . Gli operatori notano che il Tesoro sta tenendosi tutte le opzioni aperte e vedra ' se emettere o meno nella valuta francese . - Yael Schrage 02 / 66129526 . ( c ) Reuters Limited 1996 . 
