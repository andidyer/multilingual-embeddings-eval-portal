Privacy / banche , no a consenso generalizzato da clienti . MILANO , 4 giugno ( IPSOA ) - La banca , in quanto soggetto in posizione nettamente più forte rispetto al destinatario dell ' informativa , non può chiedere un consenso generale e incondizionato e fondato su informazioni generiche o insufficienti , accompagnate dall ' esplicita previsione di una possibile rottura dei rapporti contrattuali . In tal caso , infatti , sarebbe violata la libertà contrattuale del cliente , soggetto più debole . In base ai criteri generali , e specificamente in base alle finalità della nuova legge , il consenso può essere ritenuto effettivamente libero solo se si presenta come manifestazione del diritto all ' autodeterminazione informativa , al riparo da qualsiasi pressione , e non condizionato all ' accettazione di clausole che determinano uno squilibrio , dei diritti e degli obblighi derivanti dal contratto . Non è possibile richiedere un consenso nei confronti di categorie di destinatari individuati solo indirettamente e mediante una mera elencazione esemplificativa . * * Consenso richiesto anche a favore di terzi Se il consenso è necessario sia per la comunicazione a terzi da parte della banca , sia per l ' ulteriore trattamento effettuato a cura dei terzi medesimi , può essere richiesto da un primo titolare anche nell ' interesse di altri titolari . In tal caso il consenso deve essere prestato in forma specifica e deve , quindi , riguardare un preciso genere di trattamento effettuato a cura di un bene individuato come titolare del trattamento . E ' possibile circoscrivere l ' ambito di operatività della formula di consenso con riferimento ai soli trattamenti effettuati dalla banca . Qualora , invece , si richieda il consenso anche in relazione a terzi , oltre alla revisione del modello di informativa , si deve procedere a un ' elencazione non esemplificativa e puntuale dei terzi in favore dei quali il consenso potrebbe valere . * * Specificità della formula In ogni caso la formula deve essere resa più specifica anche al fine di evitare indicazioni generiche che non permettono all ' interessato di rendersi sempre conto della reale ampiezza della sua manifestazione di consenso , soprattutto in relazione ai cosiddetti dati sensibili ( razza , religione , politica , salute , sesso ) , il cui trattamento generalizzato non può certo ritenersi connaturato alle esigenze nascenti da un comune contratto bancario . * * Lettera al cliente La lettera al cliente che accompagna l ' informativa e la dichiarazione di consenso non deve indurre in errore il cliente stesso nel ritenere che il consenso sia l ' unico presupposto del trattamento . ( Garante per la protezione dei dati personali , Dec . 28 maggio 1997 ) . ( c ) Reuters Limited 1997 . 
