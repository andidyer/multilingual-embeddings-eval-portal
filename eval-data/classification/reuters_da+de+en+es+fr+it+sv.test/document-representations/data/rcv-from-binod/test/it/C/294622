STET , IMPROBABILE PRIVATIZZAZIONE ENTRO MARZO - STAJANO . ROMA , 24 Ott ( Reuter ) - E ' improbabile che si riesca ad avviare la privatizzazione di Stet entro febbraio - marzo , come prevede invece la tabella di marcia messa a punto dal governo . Lo ha detto il presidente della commissione trasporti della camera , Ernesto Stajano ( RI ) che vede il rischio di uno scorrimento a ottobre 1997 . " Non credo che si fara ' in tempo a fare la privatizzazione della Stet tra febbraio e marzo , anche se spero che non sia cosi " ha detto Stajano a margine di un convegno . Se il Senato non riuscira ad approvare la normativa sull ' authority prima di avviare l ' esame della finanziaria , visto anche le privatizzazioni di Deutsche Telekom e di France Telecom , si corre il rischio , che si debba " spostare la vendita di Stet ad ottobre , come ipotizzato dal commissario Europeo per la concorrenza Karel Van Miert " . ( c ) Reuters Limited 1996 . 
