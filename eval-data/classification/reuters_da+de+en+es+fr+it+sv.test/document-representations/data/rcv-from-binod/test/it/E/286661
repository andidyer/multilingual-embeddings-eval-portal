Politica Fazio aiuta calo spesa pubblica - Tanzi ( Fmi ) . Milano , 27 giugno ( Reuter ) - La severa linea di politica monetaria scelta dal Governatore di Bankitalia Antonio Fazio sta favorendo il contenimento della spesa pubblica italiana . Lo ha dichiarato oggi Vito Tanzi , Direttore del Dipartimento Finanza Pubblica del Fmi , intervenedo a titolo personale al convegno " L ' ingresso dell ' Italia nell ' Euro " . " Con la sua politica il Governatore e ' stato uno dei principali soggetti dell ' aggiustamento della spesa pubblica italiana " ha detto Tanzi . " Ogni volta che ho visto un governo imporre i tassi le conseguenze non sono state positive " , ha aggiunto a proposito dell ' indipendenza delle banche centrali . Sugli elevati tassi reali italiani , Tanzi ha rilevato che il calo dell ' inflazione e ' recente e che in ogni caso Bankitalia dispone dei dati piu ' aggiornati . A propostito dell ' Uem Tanzi si e ' detto fiducioso sul suo decollo , piu dubbioso sui suoi sviluppi . " Si andra ' avanti con Maastricht . Quando i Ministri finanziari si riuniranno , chiuderanno un po ' gli occhi sui problemi esistenti e andranno avanti . Se gli attuali aggiustamenti dei conti pubblici sono strutturali , gli sviluppi saranno positivi . Se invece sono aggiustamenti contabili , ci saranno grossi problemi " ha sostenuto . Tanzi ha poi ribadito la sua tesi a favore di aggiustamenti di bilancio grazie a tagli della spesa e non tramite un aumento delle imposte . ( c ) Reuters Limited 1997 . 
