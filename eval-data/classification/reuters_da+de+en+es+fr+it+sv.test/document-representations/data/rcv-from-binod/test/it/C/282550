Credito peschereccio di esercizio agevolato . MILANO , 13 maggio ( IPSOA ) - Il ministro del Tesoro ha provveduto a ridisciplinare il credito peschereccio di esercizio agevolato , in seguito alle modifiche apportate alle modalità tecniche per il suo esercizio dal Testo unico bancario . Il credito peschereccio di esercizio ha per oggetto la concessione ad imprese , singole o associate , di prestiti destinati alle attività di pesca , acquacoltura ed alle attività ad esse connesse o collaterali . Per accedere alle agevolazioni le imprese richiedenti devono dimostrare di essere abilitate ad esercitare tali attività . * * Modalità di concessione dei prestiti I prestiti sono concessi dalle banche con le modalità previste dal Testo unico bancario e per una durata non superiore a diciotto mesi . I prestiti sono regolati al tasso di riferimento vigente al momento della stipula del contratto . * * Priorità e condizioni dell ' agevolazione Per i prestiti contratti sono considerate prioritarie le finalità di : a ) manutenzione ordinaria e / o gestione delle navi adibite alla pesca o asservite agli impianti di acquacoltura , compresi i dispositivi e le attrezzature di bordo b ) manutenzione ordinaria e / o gestione degli impianti di allevamento , lavorazione , trasformazione , conservazione e commercializzazione dei prodotti ittici c ) anticipazioni alle cooperative ed alle associazioni di produttori per i prodotti ittici conferiti dai soci . Per l ' ammissibilità alla agevolazione delle operazioni di manutenzione e gestione delle navi è prescritta l ' iscrizione delle imbarcazioni nel registro delle navi minori e dei galleggianti o nel registro delle matricole . Per le operazioni di manutenzione ordinaria e / o gestione degli impianti di trattamento dei prodotti ittici , è prescritta l ' agibilità degli impianti . * * Importo dei prestiti L ' importo del prestito , commisurato all ' effettivo fabbisogno , è stabilito nei seguenti limiti massimi : a ) sino al 50 pct del fatturato dichiarato ai fini fiscali nell ' anno precedente e comunque fino ad un massimo di 1 mld b ) sino al 30 pct dei ricavi indicati nel bilancio di previsione riferito al terzo anno di gestione a regime e comunque fino ad un massimo di 1 mld , per le imprese di recente costituzione . Sono ammissibili all ' agevolazione le spese sostenute successivamente alla data di presentazione della domanda . * * Domande La domanda per un prestito di credito peschereccio di esercizio agevolato , a firma dell ' interessato o , in caso di persona giuridica , del legale rappresentante , deve essere presentata alla banca prescelta . Nel corso di validità del prestito non può essere presentata altra domanda per le stesse finalità o per finalità diverse . Ai fini istruttori , copia della sola domanda è trasmessa , a cura della banca , al ministero delle Risorse Agricole . Le modalità di presentazione della domanda nonché quelle operative di intervento potranno essere oggetto di apposita circolare del ministero delle Risorse Agricole . * * Istruttoria La fase istruttoria , compresa la verifica del possesso dei requisiti prescritti per accedere all ' agevolazione , è a carico della banca , che può richiedere , entro 30 giorni dalla presentazione dell ' istanza , ulteriori dati e notizie per la completa valutazione della stessa . Ultimata l ' istruttoria la banca trasmette al ministero delle Risorse Agricole una relazione contenente il proprio parere sulla validità economico - finanziaria dell ' operazione , nonché importo , scadenza e modalità di estinzione del prestito . Per la comunicazione dei dati e la trasmissione degli atti la banca ed il Ministero si avvarranno di sistemi informatici . Resta comunque l ' obbligo per la banca di custodire gli originali degli atti per un periodo non inferiore a sei mesi dalla data di estinzione del prestito . Il ministero delle Risorse Agricole si riserva la facoltà di disporre gli accertamenti ritenuti necessari ai fini della corretta applicazione della disciplina . * * Calcolo dell ' agevolazione L ' agevolazione è pari alla differenza tra la rata calcolata al tasso di riferimento vigente al momento della stipula del contratto e la rata a tasso agevolato . Il metodo di calcolo è fornito in allegato al decreto . * * Concessione e liquidazione dell ' agevolazione Entro trenta giorni dalla ricezione della documentazione trasmessa dalla banca , il ministero delle Risorse Agricole , sulla base del favorevole esito dell ' istruttoria bancaria e dell ' avvenuta erogazione del prestito , emette il provvedimento di concessione dell ' agevolazione provvedendo contestualmente all ' impegno e alla liquidazione dell ' agevolazione stessa calcolata in forma attualizzata , applicando il tasso di riferimento detratta la commissione onnicomprensiva . L ' agevolazione è liquidata a favore del richiedente a mezzo di accreditamento presso la banca che ha effettuato l ' operazione . La banca , con pari valuta di incasso , provvede a ridurre il debito in linea capitale in misura pari all ' entità della agevolazione . * * Decorrenza La nuova procedura di concessione del credito agevolato si applica alle domande di prestito presentate a partire dal 1 ° gennaio 1997 . Le domande presentate anteriormente manterranno la priorità acquisita a condizione che le banche adeguino l ' istruttoria all ' iter procedurale stabilito dal decreto e provvedano alla stipula dei contratti entro trenta giorni dalla sua pubblicazione nella Gazzetta Ufficiale . In caso contrario le domande dovranno essere riprodotte ai sensi della nuova disciplina . ( D . M . - Tesoro - 11 marzo 1997 , G . U . 12 maggio 1997 , n . 108 ) . ( c ) Reuters Limited 1997 . 
