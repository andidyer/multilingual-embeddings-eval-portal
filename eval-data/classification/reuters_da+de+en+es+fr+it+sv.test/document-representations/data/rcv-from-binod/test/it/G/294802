LARIZZA ( UIL ) CRITICA IPOTESI ANTICIPO VERIFICA PENSIONI . ROMA , 25 OTT ( Reuter ) - La Uil respinge la proposta del ministro del Tesoro , Carlo Azeglio Ciampi , di anticipare al prossimo anno la verifica sulla riforma delle pensioni varata lo scorso anno e prevista per il 1998 . " La verifica specifica sulle pensioni all ' inizio del 97 apre piu problemi di quanti ne possa risolvere " , scrive Pietro Larizza , leader Uil , in una nota . " Sarebbe infatti la verifica puramente contabile su un ' opera incompiuta ( non sono state attuate deleghe ) senza avere il tempo necessario ( almeno due anni ) per sperimentare gli effetti della nuova legge " , aggiunge . In un ' intervista a Il Sole - 24 Ore , pubblicata oggi , Ciampi ha detto che occorrerebbe " trovare un accordo per anticiparla , nell ' interesse di tutti " . Ciampi ha aggiunto : " Se dovesse risultare che ci sono correzioni da fare , perche rinviarle al 98 , a giochi europei ormai fatti ? . Facciamole nel 97 " . ( c ) Reuters Limited 1996 . 
