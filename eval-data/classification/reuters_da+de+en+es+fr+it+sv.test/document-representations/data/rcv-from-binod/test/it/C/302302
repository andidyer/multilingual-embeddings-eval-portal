Prodi , tedeschi interessati a privatizzazione Stet . ROMA , 18 feb ( Reuter ) - Il presidente del Consiglio Romano Prodi dice che i rappresentanti della finanza e dell ' industria tedesca , che ha incontrato ieri sera a cena a Francoforte , si sono dimostrati interessati a un eventuale futuro ingresso nella Stet privatizzata . Ai giornalisti che dopo il suo rientro da Francoforte gli chiedevano se avesse parlato di un ' eventuale futura partecipazione tedesca al nucleo stabile di azionisti della Stet , Prodi ha detto " non abbiamo parlato di particolari , ma si sono dimostrati interessati , come immaginavo " . Gli interlocutori tedeschi " hanno dimostrato molto interesse al nostro programma di privatizzazioni , pero ' non andavo a fare affari " ha aggiunto . Prodi ha notato che " erano presenti anche coloro che hanno gia ' partecipato ai programmi di privatizzazione ( in Italia ) , come Siemens " . ( c ) Reuters Limited 1997 . 
