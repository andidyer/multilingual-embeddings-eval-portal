INGEN ANNAN LÄGGER BÄTTRE BUD - MÅRTENSSON . STOCKHOLM , 12 dec ( Reuter ) - Ingen av de svenska bankerna kommer att kunna lägga ett konkurrerande kontantbud på Stadshypotek . Det sade Handelsbankens VD Arne Mårtensson på en pressträff på torsdagen . " Det finns ingen annan enskild bank som kan betala kontant " , sade Mårtensson , som såg det som en klar fördel att kunna erbjuda ett kontantbud . " Ett högre kontantbud är bättre än om man betalar med en svag valuta " , sade han med adress Skandia . Mårtensson tillade också att det är svårt för en eventuell utländsk köpare att räkna hem lika stora synergier som en svensk köpare . Mårtensson sade också att någon höjning av budet inte var aktuellt om det skulle komma ett konkurrerande högre bud . - Joel Dahlberg 08 - 700 1011 . ( c ) Reuters Limited 1996 . 
