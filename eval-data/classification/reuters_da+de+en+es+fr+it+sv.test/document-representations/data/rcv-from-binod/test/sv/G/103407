OFFENSIV S - POLITIK VÄNTAR - THALEN . STOCKHOLM , 14 feb ( Reuter ) - Den socialdemokratiska regeringen har nu satt grunden för en mer offensiv politik . Det skriver socialdemokraternas partisekreterare Ingela Thalen i en kommentar till den senaste Temoundersökningen , som visar på sjunkande opinionssiffror för regeringspartiet . " Nu står den gemensamma ekonomin åter på fast mark , och vi har lagt grunden för en mer offensiv socialdemokratisk politik . Kampen mot arbetslösheten och för tryggheten kan därmed åter sättas i första rummet " , skriver Thalen . Hon anser att det spreds en felaktig oro kring energiuppgörelsen om att regeringen inte kommer att klara av den långsiktiga elförsörjningen i samband med att Temoundersökningen gjordes . Detta kan ha påverkat opinionen . Att den svenska ekonomin är stark igen kommer enligt Thalen att märkas i människornas vardag och i kampen för jobben . " Vänstervärderingarna i väljaropinionen är fortsatt starka . Detta tillsammans med att ekonomin nu går åt rätt håll gör att jag är optimistisk . Att moderaterna går fram gör också att det politiska spänningsfältet mellan regering och opposition blir tydligare " , skriver Ingela Thalen . - Peter Fellman 08 - 700 1007 . ( c ) Reuters Limited 1997 . 
