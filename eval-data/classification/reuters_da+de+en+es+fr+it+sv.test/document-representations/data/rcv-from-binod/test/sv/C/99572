LANDSTING BERÄKNAS FÅ UNDERSKOTT PÅ 3 , 6 MDR . STOCKHOLM , 18 nov ( Reuter ) - Landstingen beräknas få ett underskott i sin ekonomi med sammanlagt ca 3 , 6 Mdr för 1996 . Det trots att besparingarna fortsätter , skriver Landstingsförbundet i ett pressmeddelande . Detta framgår av en sammanställning över landstingens utfallsprogonser för 1996 som Landstingsförbundet gjort . Förra året gjorde landstingen en sammanlagd förlust på 2 , 7 Mdr . Landstingen räknar med att minska sina kostnader med i genomsnitt 1 , 8 % under 1996 räknat i fasta priser och löner . Förra året var minskningen 1 , 2 % . " Resultatet 1996 dras ned av att årets taxeringsutfall gav en lägre ökning av landstingens skatteinkomster än förväntat " , säger Sven Hegelund , chefsekonom på Landstingsförbundet . Av de enskilda landstingen räknar enbart Stockholm , Kalmar och Norrbotten med att det egna kapitalet kommer att öka under det här året . Malmöhus räknar med det sämsta resultatet , nämligen - 668 Mkr . - Peter Fellman 08 - 700 1007 . ( c ) Reuters Limited 1996 . 
