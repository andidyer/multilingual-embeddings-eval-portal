BNP ökade 1 , 6 % mellan kv 1 1997 och kv 1 1996 . STOCKHOLM , 11 juni ( Reuter ) - Bruttonationalprodukten ( BNP ) ökade med 1 , 6 % mellan första kvartalet i år och första kvartalet 1996 enligt beräkningar från Statistiska centralbyrån ( SCB ) . Mellan första kvartalet i år och fjärde kvartalet förra året minskade BNP med 0 , 3 % . Enligt Reuters prognossammanställning räknade marknaden med en BNP - ökning på 1 , 6 % första kvartalet jämfört med första kvartalet i fjol . Privat konsumtion och export gav positiva bidrag till BNP - siffran medan bruttoinvesteringar , offentlig konsumtion och lagerinvesteringar bidrog negativt . Exporten ökade 7 % första kvartalet 1997 jämfört med samma period förra året . Importen ökade 4 , 8 % . Den privata konsumtionen steg 0 , 9 % och det var köp av bilar , fritidsartiklar och livsmedel som stod för en stor del av ökningen . Den offentliga konsumtionen minskade med 3 , 3 % och bruttoinvesteringarna minskade med 5 , 7 % . Produktionen inom näringslivet steg med 2 , 7 % samtidigt som produktionen inom det offentliga sjönk med 2 , 8 % . Den totala sysselsättningen sjönk med 1 , 4 % , mätt i antal arbetade timmar . - Charlotte Meynert 08 - 700 1071 . ( c ) Reuters Limited 1997 . 
