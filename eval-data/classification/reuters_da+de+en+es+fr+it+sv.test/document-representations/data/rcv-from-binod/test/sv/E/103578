RÄNTEBETALNINGAR TYNGDE BYTESBALANS - RIKSBANKEN . STOCKHOLM , 18 feb ( Reuter ) - Det var stora räntebetalningar och transfereringar till utlandet som gjorde att bytesbalansöverskottet i december endast hamnade på 0 , 9 Mdr jämfört med förväntade 2 , 1 Mdr . " Trots en stark handelsbalans medförde stora räntebetalningar och transfereringar till utlandet att bytesbalansöverskottet begränsades under månaden " , skriver Riksbanken i ett pressmeddelande . Däremot visar helåret 1996 en rekordsiffra på 41 , 5 Mdr . Det motsvarar 2 , 5 % av BNP och Sverige har inte uppvisat ett så stort överskott sedan 1973 . Bytesbalansen under 1996 förbättrades markant jämfört med 1995 års siffra på 35 , 3 Mdr . Under 1996 förbättrades siffran kraftigt på grund av den allt starkare handelsbalansen samt minskade nettoinbetalningar till EU . Tjänster och kapitalavkastning visade däremot växande underskott under 1996 . Den försämrade tjänstehandeln kan förklaras av ett svagt resevalutanetto medan kapitalavkastningen försämrades av ökade utdelningar på utländska innehav av svenska portföljaktier . Det som tyngde bytesbalansen mest under 1996 var underskottet i räntenettot på 64 , 1 Mdr . ( c ) Reuters Limited 1997 . 
