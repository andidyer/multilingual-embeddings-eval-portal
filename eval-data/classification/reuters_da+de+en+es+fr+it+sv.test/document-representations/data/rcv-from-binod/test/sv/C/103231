AFFÄR MED LAFARGE SANNOLIK - ERRCE . STOCKHOLM , 12 feb ( Reuter ) - Errces VD Hans Nyren vill inte närmare gå in på hur stora chanserna är för att affären med franska Lafarge slutligen går igenom . " Men man går ju inte ut med ett pressmeddelande om man inte tror att affären ska gå igenom " , säger han till Reuters . Errce sade i ett pressmeddelande i mitten av janauri att det skrivit ett preliminärt avtal med Lafarge . Lafarge är ett franskt företag med en omsättning på 33 miljarder franc som Errce under en längre tid haft ett nära samarbete med , enligt Nyren . " Vi har haft ett nära och långt samarbete med dem . Det talar för denna affär " , säger Nyren . Affärsförhandlingarna med Lafarge beräknas vara slutförda vid månadsskiftet februari - mars . Om affären går igenom planerar Errce en extra utdelning på 11 kr per aktie till aktieägarna , enligt bokslutsrapporten . - Olle Lindström 08 - 700 1015 . ( c ) Reuters Limited 1997 . 
