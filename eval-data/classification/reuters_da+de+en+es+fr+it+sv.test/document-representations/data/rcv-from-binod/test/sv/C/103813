KM TROR BYGGMARKNADEN VÄNDER UPPÅT I ÅR . STOCKHOLM , 20 feb ( Reuter ) - Den svenska byggmarknaden kommer att vända svagt uppåt under 1997 . Det skriver byggkonsultföretaget Kjessler & Mannerstråle ( KM ) i sitt bokslut . Marknaden för industrirelaterade tjänster väntas samtidigt vara fortsatt stark . " Byggmarknaden har av allt att döma passerat botten och vänder under 1997 svagt upp , dock från en mycket låg nivå " , skriver KM . Efterfrågan på industrirelaterade tjänster väntas vara stark till följd av fortsatt hög investeringsnivå och inom El och Miljö tror KM på tillväxt . " Affärsområdena El och Miljö har kontinuerligt stärkt sin marknadsposition och kan expandera under 1997 . El utvecklas särskilt inom områdena data / teleteknik och industriell systemteknik " , skriver bolaget . Inom Anläggning , som är KM : s största affärsområde med ca en tredjedel av koncernens omsättning , kan omprövningen av Dennispaketet leda till större efterfrågan . " Anläggningsmarknaden kommer även under de närmaste åren sannolikt att domineras av statliga projekt . Tyngdpunkten förskjuts från nyinvesteringar till drift och underhåll . . . Omprövningen av Dennispaketet i Stockholm kan leda till behov av ytterligare konsultarbeten " , skriver bolaget . - Joel Dahlberg 08 - 700 1011 . ( c ) Reuters Limited 1997 . 
