Smärre brittiskt bakslag för Saab Auto . STOCKHOLM , 6 mars ( Reuter ) - Saab Automobiles försäljning i Storbritannien minskade med 14 % till 1 . 253 bilar i februari . Däremot ligger försäljningsökningen i år på ett betryggande plus på 27 % . Under januari - februari sålde Saab Auto 3 . 590 bilar ( 2 . 829 ) i öriket , säger Saab Autos presstalesman Olof Wallen till Reuters . " Nedgången i februari är temporär och oroar oss inte . Den beror helt enkelt på brist i leveransförmågan efter rekordförsäljningen i januari " , säger Wallen . I januari ökade Saab Auto sin försäljning i Storbritannien med 70 % till 2 . 337 bilar . Normalt ligger den kring 1 . 200 till 1 . 300 bilar per månad . " Dessutom är vår orderingång i Storbritannien fortsatt god " , säger Wallen . - Henrik Alberius 08 - 700 1250 . ( c ) Reuters Limited 1997 . 
