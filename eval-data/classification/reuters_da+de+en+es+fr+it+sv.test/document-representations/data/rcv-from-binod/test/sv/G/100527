REGERINGEN HAR KONTAKTAT FP OM ENERGIN - AKTUELLT . STOCKHOLM , 11 dec ( Reuter ) - Regeringen har tagit informella kontakter med folkpartiet för att försöka få med dem i kärnkraftsavvecklingen , erfar Aktuellt . Näringsminister Anders Sundström , som leder förhandlingarna , sade på onsdagen att alternativ till kärnkraften måste fram innan den första reaktorn kan stängas av . " Jag kan inte svara på i vilken takt vi får fram alternativ som är ekologiskt hållbara " , säger han till Aktuellt . I oktober krävde Sundström att de partier som ville vara med och förhandla om energin skulle vara beredda att fatta ett beslut under mandatperioden om att inleda avvecklingen i " närtid " . Folkpartiet och moderaterna uteslöts då från förhandlingarna . Centernpartiet vill att en reaktor avvecklas före nästa val , vilket statsminister Göran Persson också aviserat i regeringsförklaringen . " Ja , det är vår uppfattning " , säger centerns representant i förhandlingarna , Lennart Daleus till Aktuellt . Han tillägger att det är regeringen som fört fram 1998 som den tidpunkt då avvecklingen ska ha inletts . " Jag hade hoppats att man tydligt kunnat markera och sätta en parentes . Det viktiga är ändå att man kommer till ett beslut som gör att kärnkraftsavvecklingen kan inledas " , säger han . ( c ) Reuters Limited 1996 . 
