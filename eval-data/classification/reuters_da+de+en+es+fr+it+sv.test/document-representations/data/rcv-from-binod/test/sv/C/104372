CynCrona lämnar ingen utdelning . STOCKHOLM , 3 mars ( Reuter ) - Med anledning av det föreslagna samgåendet mellan OEM och CynCrona föreslår styrelsen i CynCrona att ingen utdelning lämnas för 1996 . Det skriver bolaget i ett pressmeddelande . CynCrona spår även att marknadens tillväxt och lansering av nya produkter möjliggör en resultat - och omsättningsökning med i snitt 10 % under de närmaste åren . " Den nordiska telekomsektorn förväntas under de närmaste åren uppnå en tillväxt om ca 20 % per år " , skriver CynCrona som menar att den fortsatt starka utvecklingen inom elektronikindustrin i allmänhet och telekomindustrin i synnerhet kommer att påverka bolagets försäljning och resultat positivt över en konjunkturcykel . - Jörgen Österberg 08 - 700 1008 . ( c ) Reuters Limited 1997 . 
