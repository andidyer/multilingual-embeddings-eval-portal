Tillväxt på väg återhämta sig - Astra . STOCKHOLM , 8 aug ( Reuter ) - Astra är övertygat om att bolagets försäljningstillväxt är på väg att återhämta sig , säger informationschef Staffan Ternby till Reuters . " 1997 är ett knepigt år med mycket tekniska effekter som påverkar , exempelvis valutor och hamstring . Det är svårt att veta exakt hur den underliggande trenden är , men vi är övertygade om att tillväxten är på väg att återhämta sig " , säger Ternby . Han påpekar att försäljningen under andra kvartalet ökade med 16 % . I fast valuta var tillväxten 8 - 9 % . Vad gäller Europa tror han inte att den tröga försäljningen under första halvåret är " karakteristisk " för utvecklingen . Han vill inte specifisera valutaeffekterna men säger att de hade en viss positiv påverkan på resultatet . - Joel Dahlberg 08 - 700 1007 . ( c ) Reuters Limited 1997 . 
