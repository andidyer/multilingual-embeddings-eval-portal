TEKNISK ANALYS - UPP MED HJÄLP AV ERICSSON . STOCKHOLM , 28 okt ( Reuter ) - Den nedåtriktade rekyl som påbörjades i mitten på förra veckan ser ut att kunna fortsätta ännu ett tag . Möjligen kan ytterligare ett ryck uppåt komma i veckans inledning i kölvattnet på fredagens utveckling samt Ericssons framfart på New York - börsen . Uppgångspotentialen begränsas av toppen och motståndet vid 1716 indexpunkter . Lyckas marknaden även stänga ovanför denna nivå finns emellertid en chans att uppgången kan fortsätta med ytterligare cirka 15 punkter innan vändningen kommer vid den korta trendens kanaltak . Men det troligaste är dock ändå att marknaden faller tillbaka något . En första målkurs finner vi i så fall vid cirka 1665 där stöd finns , dels i form av ett svagt stöd från en tidigare rekyl men också från den korta uppåtriktade trendlinjen . För en kortsiktig nedgång talar även den korta trendens momentum som vikt ner under de senaste dagarna samt den korta trendens RSI - indikator , som i mitten på förra veckan ramlade ner från överköpta nivåer . Dessa signaler bekräftas också av veckovisa momentum , som också är på väg att vika nedåt . Signaler om vikande kurser kommer även från Wall Street , där Dow Jones - index ännu så länge fortsätter att handlas inom en allt snävare kilformation , men där såväl korta trendens momentum som RSI lämnat varningar om förestående nedåtriktad rekyl . När fredagens handel avslutades i New York hade Ericsson stigit med hela 3 : 50 jämfört med stängningen i Stockholm . Därmed verkar det alltså som om aktien , åtminstone kortsiktigt , avslutat den rekyl som präglade förra veckans handel . Motstånd som begränsar denna veckas uppgångspotential finns emellertid i form av den senaste toppen vid 191 kronor . Stöd finns dels i form av rekylbotten vid 178 : 50 samt av den uppåtriktade trendlinjen vid dryga 180 kronor . Bolaget lämnar sin niomånadersrapport på tisdag . Andra bolag som kommer med spännande rapporter under veckan är bankerna . Först ut , på tisdag , är Handelsbanken , som under veckan som gick fann stöd vid 157 kronor , då aktien handlades i konsolidering mellan denna nivå och 161 kronor . Den fortsatta riktningen är naturligtvis till stor del beroende av rapporten , men de korta indikatorerna favoriserar emellertid ett utbrott på ovansidan med ett nytt test av toppen vid 168 kronor som följd . Det veckovisa chartet indikerar dock fortsatt nedgång till 150 kronor innan en ny vända uppåt kan komma . På onsdag är det dags för Nordbanken och Stadshypotek att bekänna färg . För dryga två veckor sedan bröt Nordbanken en kort uppåtriktad trendlinje . Sedan dess har en nedåtriktad trend påbörjats som bekräftas om aktien fortsätter ner under det stöd som just nu testas vid 164 kronor . Även Stadshypotek har bildat ett embryo till nedåtriktad trend , men förefaller ha mycket starkt stöd strax under 170 kronor . Motstånd , i form av den nedåtriktade trendlinjen finns vid cirka 172 kronor . Kan aktien bryta denna nivå , vilket den korta trendens momentum indikerar , utlöses en kort köpsignal som åtminstone borde räcka till ett lyft mot toppen vid 180 kronor . Även den samlade bilden av de räntekänsligas utveckling ger mixade signaler . I det veckovisa chartet förefaller bank - och försäkringsindex vara på väg att bilda en så kallad halvvägs flagga med potential att stiga med ytterligare cirka 150 punkter . I det korta perspektivet tar dock denna formation utseendet av en mindre dubbeltopp som indikerar en nedgångspotential till med cirka 50 punkter . Viktiga nivåer att bevaka finns vid 913 respektive 950 indexpunkter . - Thomas Stridsman ( Eventuella åsikter eller rekommendationer som framförs i artikeln är författarens och inte Reuters . ) . ( c ) Reuters Limited 1996 . 
