Scanias vinst 577 Mkr jan - mars . STOCKHOLM , 24 april ( Reuter ) - Lastbilstillverkaren Scanias vinst sjönk till 577 Mkr under första kvartalet i år jämfört med 1 . 113 Mkr motsvarande period förra året . Faktureringen ökade samtidigt till 8 . 804 Mkr ( 8 . 726 ) medan rörelseresultatet backade till 642 Mkr . Antalet fakturerade bilar var 10 . 159 ( 11 . 691 ) och rörelsemarginalen var därmed 7 , 3 % ( 14 , 1 ) . Enligt en enkät som Reuters gjort av 10 analytikers prognoser förväntades en vinst på 608 Mkr för första kvartalet . Marknadsandelen i Västeuropa sjönk något till 16 , 1 % från 16 , 6 % samma period förra året . Orderingången på lastbilar minskade under första kvartalet med 3 % . Samtidigt ökade orderingången på bussar . " Ökningen av orderingången i Västeuropa under mars kan indikera att marknaden är på väg att vända " , säger bolagets VD Leif Östling i en kommentar . I Brasilien var Scanias marknadsandel 43 , 2 % mot 39 , 4 % samma period förra året . Marknaden i Brasilien ökade med 20 % . Den västeuropeiska totalmarknaden minskade till 38 . 600 lastbilar ( 46 . 600 ) . Scanias vinst per aktie minskade till 2 , 10 kr ( 3 , 95 ) . - Henrik Persson 08 - 700 1011 . ( c ) Reuters Limited 1997 . 
