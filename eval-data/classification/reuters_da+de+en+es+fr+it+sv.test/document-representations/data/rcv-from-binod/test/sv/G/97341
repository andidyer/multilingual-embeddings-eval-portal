* * * FRÅN MAKTENS KORRIDORER - POLITISK KRÖNIKA * * * . STOCKHOLM , 13 sept ( Reuter ) - Den statsbudget som regeringen lägger fram om en vecka ( 20 / 9 ) innehåller inga överraskningar . Det uppger källor i regeringskansliet . Ramarna för budgeten togs redan i april enligt det nya system som införts . Någon ny stor satsning på ökad tillväxt och därmed förbättrad sysselsättning finns inte i budgeten . Samtidigt som regeringen Persson firar halvårsjubileum kan den konstatera att arbetslösheten är större i år än förra året och att den tillväxt på 1 , 5 % som kan väntas inte räcker för att åstadkomma en förbättrad sysselsättning . Finansplanen kommer att visa att regeringen lyckats förbättra den svenska ekonomin . Men den mycket kraftfulla budgetsaneringen är svår att förena med ökad sysselsättning . Ända sedan Ingvar Carlsson trädde till efter Carl Bildt för två år sedan har socialdemokraterna ansett att först sedan statsfinanserna kommit i ordning skulle det vara möjligt med tillväxtpolitik . Vid varje tillfälle när regeringen presenterat sin ekonomiska politik har oppositionen i riksdagen efterlyst konkreta åtgärder mot arbetslösheten . Men när regeringen Persson nu kommer med sin budget kommer vi att få höra samma anklagelser : regeringen står tomhänt mot massarbetslösheten . Även om LO kommit att verka som mest kritisk mot vad man ser som försämringar i arbetsrätten är LO - folket lika kritiskt mot stora delar av den socialdemokratiska regeringens politik . LO : s ordförande Bertil Jonsson sade i sitt inledningstal på LO - kongressen att " vi ska helt enkelt stå i vägen för sämre A - kassa , sämre arbetsrätt , sämre trygghet och sämre välfärd " . Regeringen hade från början hoppats att budgetsaneringen snabbare skulle leda till sänkta räntor och därmed få fart på hjulen . Det är omvittnat från många håll hur svårt det är att med politiska förslag öka tillväxten men det är ändå det enda regeringen kan göra . Den mycket kraftiga konflikt som nu råder mellan LO och socialdemokratin har här sin förklaring . Aldrig tidigare har socialdemokraternas partiordförande och statsminister fått ett risknippe när han talat på en LO - kongress även om han samtidigt fick några röda rosor . Göran Persson tal innehöll inte heller något förlåt . Tvärtom sade han att regeringen fortsättningsvis ska satsa på sunda statsfinanser och stabilitet med hjälp av centern . Det är svårt att förutsäga vart vreden inom LO leder . Bertil Jonsson höjde rösten vid kongressens inledning så pass att man kunde förstå att han ville göra sig till åskledare . Därmed skulle andra på kongressen kunna vara mindre högljudda . Jonsson var hård i orden men föreslog inte några åtgärder som till exempel att bryta med socialdemokratin . L0 - chefen hade också anledning att höja rösten för att visa att han själv inte är eftergiven mot partiet . Han ville också visa hur LO lägger fram konkreta förslag som skulle ge 80 . 000 nya jobb . Det skulle bland annat satsas inom sjukvården , miljön och bostäderna . Det enda förslaget som ligger i linje med regeringspolitiken är att behålla värnskatten men döpa om den till vårdskatt . En källa i LO - huset säger att " det svåra för LO är inte arbetsrätten eller försämrad A - kassa utan det är lönebildningen . Lönerna får inte öka mer än i Europa . Här gäller det att åstadkomma en samhällsnorm som helst ska omfatta LO , TCO och Saco " . Vår källa pekar på de svårigheter som ligger i att förbund som Metall och Pappers ska räkna av sin löneglidning från normen . Statsminister Persson räknar tydligen med att hans budgetsanering och en konjunkturuppgång till slut ska leda till ökad sysselsättning via sänkta räntor och politisk stabilitet via centern . När / om det inte gör det får vi kanske se ett antal nya regeringsförslag . Om den gångna veckan gått i LO - kongressens tecken börjar den tid närma sig då den svenska politiska debatten kommer igång på allvar : valet närmar sig och Carl Bildt kommer av alla tecken att döma hem för att vara oppositionsledare . I Dagens Nyheter ( 10 / 9 ) intervjuades Bildt om vad han har med sig tillbaka till Sverige och den svenska debatten : " Att inte riva isär mer än vad som är absolut nödvändigt i det politiska arbetet . Man blir mera medveten om vad som förenar " , sade Carl Bildt . Socialdemokratin har mest nytta av en högröstad moderatledare . Om någon tvivlar på att han återvänder kan man betänka att det på den höga internationella nivå där Bildt vistas finns ganska gått om ' internationella tjänstemän ' men att den typ av jobb som lockar Carl Bildt förutsätter att man är eller har varit ' prime minister ' och kan bli det igen . Detta förutsätter en politisk plattform som trots allt Carl Bildt bara har hos moderaterna i Sverige . - - Arvid Lagercrantz ( Eventuella åsikter som framförs i artikeln är författarens egna och inte Reuters . ) . ( c ) Reuters Limited 1996 . 
