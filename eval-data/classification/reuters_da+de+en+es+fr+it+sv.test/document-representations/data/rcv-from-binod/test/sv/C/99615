HALVERAD FÖRLUST I COMVIG . STOCKHOLM , 19 nov ( Reuter ) - NetComs dotterbolag Comviq GSM gjorde en förlust efter finansnetto på 111 Mkr under de nio första månaderna i år , en förbättring från - 248 Mkr motsvarande period i fjol . " Den genomsnittliga intäkten per Comviqabonnent har vuxit stadigt under året . Genomsnittlig månatlig rörelsemarginal per abonnent ( exklusive återförsäljarprovisioner ) var 181 kr ( 155 ) under tredje kvartalet " , skriver Comviq i delårsrapporten . Omsättningen ökade med 57 % till 1 . 156 Mkr . Ökningen beror främst på att antalet abonnenter under tolvmånadersperioden fram till 30 september ökade 35 % till 451 . 000 samt att abonnenterna ringer längre samtal . Comviq har också satsat på företagskunder . " Satsningen . . . har varit framgångsrik och bland annat resulterat i att antalet kunder med storkundsavtal ökat med 30 % under året " , skriver Comviq . Bolagets investeringar under perioden var 639 Mkr ( 1 . 253 ) , varav 399 Mkr var maskiner och inventarier och 240 Mkr var återförsäljarprovisioner . " Framtida investeringar kommer att göras i syfte att följa marknadstillväxten avseende kapacitet samt för att införa nya tjänster " , skriver Comviq . - Joel Dahlberg 08 - 700 1011 . ( c ) Reuters Limited 1996 . 
