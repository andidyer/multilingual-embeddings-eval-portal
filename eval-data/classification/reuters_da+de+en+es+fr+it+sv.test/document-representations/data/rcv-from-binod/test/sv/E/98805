LÅNEBEHOVET KAN ELIMINERAS NÄSTA ÅR - NORDBANKEN . STOCKHOLM , 28 okt ( Reuter ) - Statens lånebehov kan gå mot noll under nästa år . Det skriver Nordbanken i sitt veckobrev . Enligt Riksgäldens prognos kommer lånebehovet att uppgå till mellan 25 - 35 Mdr 1997 . Den bedömningen anser Nordbanken vara alltför pessimistisk . " Vår bedömning är att detta ligger för högt främst på grund av att Riksgälden troligen underskattar den underliggande förbättringen . Tillväxtprognoserna skrivs nu upp på löpande band " , skriver Nordbanken . Banken ser också möjlighet till fler statliga utförsäljningar än de 40 Mdr som annonserats , vilket medför att lånebehovet kan landa i intervallet 0 - 10 Mdr , enligt bankens prognos . I september var lånebehovet som rullande tolvmånaderstal 44 Mdr . - Stefan Wictorin 08 - 700 1071 . ( c ) Reuters Limited 1996 . 
