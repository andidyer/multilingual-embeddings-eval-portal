PERSSON KAN HÖJA A - KASSAN REDAN I JULI - SVD . STOCKHOLM , 2 jan ( Reuter ) - Regeringen vill tidigarelägga höjningen av ersättningsnivån i a - kassan från 70 % till 80 % . Höjningen kan komma redan i juli . Det sade statsminister Göran Persson i en intervju med Radions Ekoredaktion på onsdagen , enligt Svenska Dagbladet . " Jag hoppas att vi under 1997 kan göra ett förslag till a - kassereform som också kan innehålla förslag till att höja ersättningsnivån något tidigare än vi förut hoppats på " , sade Persson . Höjningen var tidigare planerad till den 1 januari 1998 . Enligt Ekot siktar Persson på den 1 juli . 2 - Barbara Taltavull 08 - 700 1019 . ( c ) Reuters Limited 1997 . 
