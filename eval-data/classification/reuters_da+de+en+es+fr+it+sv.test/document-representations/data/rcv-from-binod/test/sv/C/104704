Kleinwort ser 30 % potential i Skandia på sikt . STOCKHOLM , 7 mars ( Reuter ) - Brittiska investmentbanken Kleinwort Benson tror på en kurspotiential i Skandiaaktien på ca 30 % på två års sikt . " Om man jämför med andra europeiska försäkringsbolag , borde aktien ha en uppgångspotential på omkring 30 % på två års sikt " , säger Nils Ringdal , aktieanalytiker på Kleinwort Benson , till Reuters . " Vi hade aktien som en ' trading buy ' i förra veckan inför rapporten . Nu råder vi köp på längre sikt " , säger Ringdal . Det råder ingen tvekan om vad det är som lockar i Skandia . " Det är helt klart AFS ( Skandias internationella fondförsäkringsverksamhet ) . . . Utländska investerare har börjat fokusera på AFS och ser att det är undervärderat i ett europeiskt perspektiv " , säger Ringdal . Kursen i Skandia fortsatte upp på fredagen och stod 9 kr högre på 248 . Aktien har därmed stigit med 29 % sedan början av februari . - Joel Dahlberg 08 - 700 1011 . ( c ) Reuters Limited 1997 . 
