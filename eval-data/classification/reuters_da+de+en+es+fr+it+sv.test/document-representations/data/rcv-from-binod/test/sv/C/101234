VOLVO AERO ÖKAR I AMERIKANSKA AGES . STOCKHOLM , 2 jan ( Reuter ) - Volvo Aero har ökat sitt ägande i det amerikanska företaget AGES från 25 till 51 % . Köpeskillingen för de köpta 26 % uppgår till 43 miljoner dollar . Det skriver Volvo Aero i ett pressmeddelande . AGES driver handel och leasing med flygplansmateriel , främst motorer och reservdelar till motorer . Omsättningen för 1995 beräknas till 225 miljoner dollar och rörelseresultatet beräknas uppgå till 28 miljoner dollar . Av AGES försäljning sker 53 % i Nordamerika , 23 % i Europa , 10 % i Asien , 8 % i Sydamerika och 14 % i resten av världen . - Jörgen Österberg 08 - 700 1008 . ( c ) Reuters Limited 1997 . 
