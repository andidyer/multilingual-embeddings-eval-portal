Trustor gjorde förlust på 383 Mkr . STOCKHOLM , 10 mars ( Reuter ) - Det blandade investmentbolaget Trustor rapporterar en förlust efter finansnetto på 383 Mkr för helåret 1996 . Det kan jämföras med en förlust året innan på 57 Mkr . I årets resultat ingår poster av engångskaraktär 272 Mkr ( 172 ) . Dessa poster består av reavinster på 129 Mkr samt omstruktureringskostnader på 401 Mkr . Framför allt är det dotterbolagen AP Parts och United Parts som bidragit till förlusten . AP Parts , där Trustor äger 64 , 9 % av aktierna , förlust uppgick under 1996 till 43 miljoner dollar . United Parts , där Trustor äger 79 , 4 % , redovisar en vinst efter finansnetto på 6 miljoner gulden . Enheten Lastbilskomponenter rapporterar dock en förlust på 10 miljoner gulden . Styrelsen har beslutat föreslå att ingen utdelning ges för verksamhetsåret 1996 . Året innan gavs heller ingen utdelning . För det hälftenkontrollerade bolaget Kanthal gick det däremot bättre . Vinsten föll dock till 207 Mkr ( 276 ) . Börsvärdet på aktierna och optionerna i Kanthal översteg det bokförda värdet vid årsskiftet med 383 Mkr . - Olle Lindström 08 - 700 1015 . ( c ) Reuters Limited 1997 . 
