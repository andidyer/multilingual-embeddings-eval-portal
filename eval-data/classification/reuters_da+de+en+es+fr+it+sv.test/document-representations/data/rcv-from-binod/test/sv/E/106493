SNABBANALYS - KPI precis som väntat i mars . STOCKHOLM , 15 april ( Reuter ) - Konsumentpriserna steg med 0 , 4 % i mars , vilket motsvar en årstakt på - 0 , 4 % . Det var precis som marknaden väntat sig . Nedan kommenterar några ekonomer siffran . PETER LINDQUIST , Ekonom , HSBC Midland : " Jag tror inte det kommer att hända så mycket på den siffran . Marknaden hade förväntat sig en ganska bra siffra . Vi hade förväntat oss en årstakt på - 0 , 5 % så den verkliga siffran var litet mer negativ . Men siffran var varken positiv eller negativ " . KNUT HALLBERG , Ekonom , Sparbanken : " Det är precis som väntat , prishöjningarna på vårkollektionen har bidragit mycket . Prishöjningarna motverkas en del av sjunkande räntor . HIKP steg ganska mycket , 0 , 6 % , men årstakten ned jämfört med förra månaden " . BENGT HANSSON , Ekonom , Handelsbanken : " Det här ligger i linje med förväntningarna . Det man kan konstatera är att det är ett förvånansvärt litet bidrag från räntekostnader på egnahemsboendet . I ett större perspektiv är det en fortsatt låg underliggande inflation och det här bör rimligtvis vara diskonterat i marknaden " . STEPHANIE PFEIFFER , Ekonom , Deutsche Morgan Grenfell : " Det här var ingen överaskning , ökningen var som vi hade förväntat oss . Jag tror inte att marknaden kommer att reagera på den här siffran . . . den var helt i linje med marknadens förväntningar " . ( c ) Reuters Limited 1997 . 
