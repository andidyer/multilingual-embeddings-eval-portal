SVERIGE SER RISKER MED " FLEXIBILITET " I EU . BRYSSEL , 20 jan ( Reuter ) - Sverige inser att det finns ett behov av att en grupp länder ska kunna gå före med fördjupat samarbete inom vissa områden i EU . Men det finns också risker med en sådan flexibel integration . Det säger utrikesminister Lena Hjelm - Wallen med anledning av den debatt som just nu dominerar regeringskonferensen ( IGC ) som ska reformera EU : s institutioner inför utvidgningen österut . Hon pekar på risken att EU inte håller samman och att det man uppnått blir fragmentiserat om denna möjlighet till flexibilitet i EU - samarbetet skulle användas ofta . " Då kan ju de som tittar på Unionen utifrån fråga : vad är egentligen Unionen ? " sade Hjelm - Wallen vid en presskonferens vid dagens utrikesministermöte som diskuterade IGC . Iden lanserades av tungviktarna Frankrike och Tyskland förra året och har blivit ett av huvudämnena i IGC - förhandlingarna , som enligt planerna ska avslutas vid toppmötet i Amsterdam i juni . Tanken är att de länder som vill gå vidare i EU - samarbetet inte ska behöva vänta på de mer ovilliga , speciellt med tanke på att EU i början av nästa sekel kan få ett tiotal nya medlemmar . Eftersom Sverige både ser behov och risker med begreppet så är det viktigt hur besluten om en sådan flexibel integration fattas , sade Hjelm - Wallen . Sveriges utgångspunkt är att beslutet om när flexibilitet ska tillämpas ska tas enhälligt av alla EU - länder . Speciellt Storbritannien delar den uppfattningen . Men Hjelm - Wallen antydde att Sverige skulle kunna vara öppen för andra lösningar efter att flera länder som delat den svenska uppfattningen bytt åsikt . " Vi håller ändå fast vid den men vi kan ju också tänka oss att man kan hitta andra sätt att kringgärda det så det blir tydligt vad det är som gäller omkring den flexibla integrationen , det kan röra sig om Kommissionens inflytande , kanske andra saker , " sade hon . Det får inte heller vara för få länder som deltar i ett sådan fördjupat samarbete , sade Hjelm - Wallen . Hjelm - Wallen sade att frågan var nu inne i ett intressant förhandlingsskede . " Vi går in i det här på ett konstruktivt sätt , " sade hon . Det är fortfarande oklart inom vilka områden en sådan flexibel integration skulle kunna bli aktuell . - Fredrik Dahl + 32 2 287 68 11 . ( c ) Reuters Limited 1997 . 
