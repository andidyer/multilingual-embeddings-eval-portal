ROYAL COPENHAGEN VILL UTÖKA SAMARBETE MED ORREFORS . KöPENHAMN , 10 okt ( Reuter ) - Royal Copenhagen vill på sikt utvidga samarbetet med Orrefors Kosta Boda , säger Royal Copenhagens administrative direktör Leonhard Schröder till Reuters . " Vi räknar med att samarbetet på exportmarknaderna framöver också kommer att utvidgas till att även gälla andra exportmarknader " , säger Schröder . Royal Copenhagen inledde den 1 augusti ett samarbete med Orrefors om distribution och försäljning på ett antal exportmarknader . Schröder vill inte uttala sig om huruvida Royal Copenhagen har för avsikt att ytterligare utöka sitt ägande i Orrefors Kosta Boda . ( c ) Reuters Limited 1996 . 
