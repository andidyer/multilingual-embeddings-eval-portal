Mycket god orderingång för Volvo - SvD . STOCKHOLM , 7 aug ( Reuter ) - Orderingången för Volvo ökar och det kan nu bli aktuellt med att låna kapacitet av Mitsubishi i den gemensamma fabriken i Holland . Det säger Henry Stenson på Volvo PV i Göteborg i en intervju med Svenska Dagbladet . " Om nuvarande trend håller i sig , vilket allt pekar på , måste vi låna lite kapacitet av vår samarbetspartner Mitsubishi för att klara årets volym " , säger Henry Stenson , informationschef på Volvo PV i Göteborg . Mitsubishi och Volvo , som driver fabriken i holländska Born tillsammans , har ökat den gemensamma kapaciteten från 220 . 000 till 280 . 000 bilar lika fördelat . " När vi når dit , det vill säga 140 . 000 bilar , är för tidigt att säga , men det kan bli aktuellt redan nästa år om nuvarande goda trend håller i sig " , säger Henry Stenson . " De preliminära siffrorna för orderingången visar på en ovanligt stark uppgång " , säger Ola Johansson , informationschef för Volvo PV Sverige AB . Den samlade orderingången för Volvos samtliga modeller i juli var mer än dubbelt så hög som under juli månad i fjol , vilket är starkare än marknaden i helhet . Just nu byggs bilar i 115 . 000 - takt , mot en normal takt av 110 . 000 bilar per år i den holländska fabriken . - Elisabeth Kark 08 - 700 1008 . ( c ) Reuters Limited 1997 . 
