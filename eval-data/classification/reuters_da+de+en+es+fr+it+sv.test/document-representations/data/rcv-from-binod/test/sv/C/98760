DILIGENTIA SÄLJER KONTORSKOMPLEX . STOCKHOLM , 25 okt ( Reuter ) - Diligentia har sålt sitt kontorskomplex Aculeum i Frankfurt till tyska DIFA för drygt 1 Mdr . Det skriver Diligentia i ett pressmeddelande . " Försäljningen är ett led i vår affärsstrategi att avveckla större delen av vårt utlandsinnehav och därigenom halvera vårt totala fastighetsbestånd fram till sekelskiftet " , skriver Diligentias koncernchef Mats Cederholm i en kommentar . Intäkten från försäljningen ska användas för att betala av lån , skriver Diligentia . - Jörgen Österberg 08 - 700 1011 . ( c ) Reuters Limited 1996 . 
