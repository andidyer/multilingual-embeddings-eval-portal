Både priser och omsättning på villor ökar . STOCKHOLM , 7 aug ( Reuter ) - Antalet sålda småhus ökar kraftigt och priserna fortsätter att stiga visar Statistiska centralbyråns ( SCB : s ) småhusbarometer . Omsättningen av småhus ökade under maj - juli med 25 - 30 % jämfört med motsvarande period förra året . Hittills i år har det sålts 23 - 25 % fler småhus än under de sju första månaderna 1996 . Priserna på permanenta småhus ökade med 1 % i juli jämfört med i juni , vilket innebär en ökning med 7 % sedan årsskiftet . Jämfört med prisnivån före ett år sedan var priserna 6 % högre . Priserna ökade i alla län . Den största ökningen under det senaste året , 13 % , noterades i Stockholm . - Barbara Taltavull 08 - 700 1019 . ( c ) Reuters Limited 1997 . 
