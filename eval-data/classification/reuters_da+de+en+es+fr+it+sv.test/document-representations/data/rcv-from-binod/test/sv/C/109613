Fortsatt tillväxt för strålkniv - Elekta . STOCKHOLM , 18 juni ( Reuter ) - Elekta räknar med fortsatt stabil tillväxt när det gäller försäljning av strålkniven . Det framkom under bolagets kapitalmarknadsdag på onsdagen . " Våra prognoser pekar på en genomsnittlig ökning för strålkniven på i snitt 13 % mellan 1993 och 1998 och vi tror att tillväxten 1997 / 98 blir i linje med detta " , sade Tomas Puusepp , VD för Elekta Instrument . Han sade att det är väldigt svårt att göra en vettig jämförelse för strålknivsförsäljningen mellan olika kvartal eller halvår . " Det är en lång säljprocess och det går inte att jämföra halvårsvis , men vi har haft en tillväxt varje år och vi kommer fortsätta att ha det " , sade Puusepp . Han tillade att Elekta efter verksamhetsåret slut vid april 1997 fått in en ny strålknivsorder . - Joel Dahlberg 08 - 700 1007 . ( c ) Reuters Limited 1997 . 
