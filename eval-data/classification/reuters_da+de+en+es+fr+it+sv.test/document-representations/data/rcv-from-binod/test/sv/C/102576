ENEA SPÅR FORTSATT VINSTÖKNING 1997 . STOCKHOLM , 31 jan ( Reuter ) - Enea Datas kraftiga vinstökning före skatt på 72 % kommer inte att hålla i sig för 1997 . Däremot kommer vinsten att fortsätta att förbättras , säger Eneas VD Åke Dovärn till Reuters . " Nej , den här tillväxten klarar vi inte av nästa år , det var ett för stort språng 1996 . Dels sjönk kostnaden för OSE - programmet och dessutom hade vi bättre utdelning på de affärer vi gjort till fasta priser . . . Men 1997 skall OSE generera sina första vinstkronor och 1998 skall vinsten vara bra för produkten " , säger Dovärn . Enea jobbar just nu på att kunna lansera realtidsmjukvaran OSE i USA . " Nästa stora steg blir att sälja OSE i USA . . . Men jag vill inte kommentera när det kan börja eller hur långt vi har kommit i arbetet . Jag bedömmer dock att försäljningen måste vara igång inom den närmaste 24 - månadersperioden " , säger Dovärn . OSE - systemet går just nu igenom en säkerhetscertifiering för att klara säkerhetskraven i sjukvården och på oljeplattformar . Därmed blir Enea det första bolaget att leverera kommersiella realtidssytem för branscher med höga säkerhetskrav . " Det är mycket positivt . Tidigare har vi främst leverat systemen till telekomföretag . Nu får vi en större marknad . Dessutom ger säkerhetscertifieringen oss en styrka på redan befintliga marknader " , säger Dovärn . Han upprepar också att tvisten med skattemyndigheten om 2 Mkr för momsredovisningen snart skall vara löst . Den resultatförsämring på 0 , 5 Mkr som gjordes för 1996 ska inte bli högre . " Vi har gjort bedömningen att det här räcker . Det skall inet bli större kostnader än så här " , säger Åke Dovärn - Henrik Persson 08 - 700 1011 . ( c ) Reuters Limited 1997 . 
