Volvo PV ' s rörelsevinst steg till 2 , 1 Mdr . STOCKHOLM , 22 juli ( Reuter ) - Volvo Personvagnars rörelsevinst steg till 2 . 154 Mkr första halvåret 1997 , jämfört med 187 Mkr första halvåret i fjol . Nettoomsättningen steg 21 % till 48 . 160 Mkr . Totalt såldes 196 . 200 personbilar ( 174 . 600 ) under första halvåret . Rörelseresultatet ökade till följd av högre försäljningsvolymer och gynnsammare produktmix samt positiva valutakurseffekter , skriver Volvo i sin halvårsrapport . Totalmarknaden för personbilar visade en svag nedgång under det första halvåret 1997 jämfört med motsvarande period föregående år . Den nordamerikanska marknaden minskade med cirka 4 % medan Europa var kvar på samma nivå som 1996 . Den japanska marknaden ökade med 5 % . Uppgången i Japan härrör främst från första kvartalet medan höjda konsumtionsskatter medförde lägre ökningstakt under andra kvartalet . Den positiva försäljningsutvecklingen i Europa i början av året fortsatte även under andra kvartalet . Framgångarna för Volvo S40 och V40 men också för Volvo S70 och V70 gjorde att såväl försäljning som marknadsandelar steg på flertalet marknader . På de största europeiska marknaderna - Sverige , Storbritannien , Tyskland och Italien - ökade registreringarna av Volvobilar sammantaget med 29 % , skriver Volvo . " Trots en vikande totalmarknad ökade Volvos försäljning av personbilar i Nordamerika med 3 % och marknadsandelarna steg i både USA och Kanada " , skriver Volvo . I Japan minskade dock företagets försäljning och marknadsandel . Rörelseresultatsökningen motverkades till viss del av högre kostnader för forskning och utveckling samt försäljning . Rörelsemarginalen ökade till 4 , 5 % från 0 , 5 % . - Birgitta Forsberg 08 - 700 1006 . ( c ) Reuters Limited 1997 . 
