Skidlegend samarbetar med Peak . STOCKHOLM , 16 maj ( Reuter ) - Luc Alphand , femfaldig vinnare av den alpina världscupen , har tecknat ett treårigt samarbetsavtal med Peak Performance , skriver Peak i ett pressmeddelande . Samarbetet med Alphand är ett led i Peak Performances ökade satsning i Frankrike där bolaget startade ett dotterbolag vid årsskiftet . " Införsäljningen inför hösten 1997 var lyckad och innebär att ca 25 butiker i den franska alpregionen kommer att sälja Peak Performance Active Sportswear under skidsäsongen 1997 / 97 " , skriver bolaget . Alphand kommer att använda Peak Performances kläder och även arbeta som rådgivare och ' testpilot ' åt bolagets designteam . - Kristina Zetterlund 08 - 700 1005 . ( c ) Reuters Limited 1997 . 
