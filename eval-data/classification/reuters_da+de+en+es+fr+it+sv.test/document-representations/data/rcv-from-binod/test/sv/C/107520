Gambro vill ha kliniker i Asien . STOCKHOLM , 5 maj ( Reuter ) - Gambro kommer på sikt att satsa på dialyskliniker i Asien . Det sade bolagets VD Berthold Lindqvist på en analytikerträff på måndagen . " Sett över tiden är det aktuellt att göra någon investering i Asien vad gäller kliniker " , sade han . Enligt Gambros informationschef Inger Larsson är det framför allt Kina som är intressant . " Vi är redan inne i ett land i Asien . Vi har ett joint venture och äger två kliniker men det är meningen att vi ska expandera och det är då framför allt Kina som är intressant " , sade Larsson . Vad gäller Japan har dock Gambro inga sådana planer eftersom det finns juridiska hinder . - Joel Dahlberg 08 - 700 1007 . ( c ) Reuters Limited 1997 . 
