DIÖS VINST ÖKADE TILL 40 , 5 MKR . STOCKHOLM , 3 okt ( Reuter ) - Diös redovisar en vinst på 40 , 5 Mkr ( 11 , 6 Mkr ) för perioden januari till augusti . I resultatet ingår reavinster om 40 , 4 Mkr , varav 40 Mkr hänför sig till försäljningen av Adedata . För helåret 1996 väntar sig företaget ett nollresultat före reavinster , vilket med nu genomförda försäljningar innebär ett helårsresultat om 40 Mkr efter reavinster . I fjol gjorde bolaget en förlust på 14 , 4 Mkr före reavinster och en vinst på 19 , 3 Mkr efter . " Genom föreslaget förvärv av Hemstaden med riktad nyemission samt förvärv av fastigheter får koncernen en önskvärd volymökning och en förbättrad soliditet " , skriver bolaget i resultatrapporten . Det nya bolaget förväntas , i nuvarande ränteläge , kunna redovisa en vinst före reavinster redan under nästa år . Kassaflödet före investeringar förväntas uppgå till ca 60 Mkr . Efter de föreslagna köpen av Hemstaden och Valsätra i Uppsala uppgår den uthyrningsbara ytan till ca en miljon kvm varav ca 90 % i Sverige , 9 % i Holland och 1 % i Tyskland . Bostadsandelen i koncernen blir ca 50 % . I utlandet utgörs beståndet enbart av kommersiella fastigheter . Strategin för den närmaste tiden har bland de viktigaste målen att fullfölja de planerade förvärven samt utveckla och förändra organisationen på sådant sätt att synergieffekter tillvaratas på ett optimalt sätt . Dessutom vill Diös sälja fastigheter på udda orter för att koncentrera sig ytterligare på Stockholms - , Uppsala - och Gävle / Dala - regionerna . - Jörgen Österberg 08 - 700 1008 . ( c ) Reuters Limited 1996 . 
