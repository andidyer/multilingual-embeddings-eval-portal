MARGARETA WINBERG TÄNKER LÄGGA FÖRSLAG OM FRIÅR ( RPT ) . STOCKHOLM , 24 sept ( Reuter ) - Arbetsmarknadsminister Margareta Winberg vill erbjuda dem som har jobb att ta ett " friår " med begränsad ersättning från staten , rapporterar TT från Bryssel . Hon vill också låta kommunerna ta AMS - pengar för att kunna ordna jobb inom vården . Winberg vill inte säga hur stor ersättning den som tar ledigt ska få från staten . Liksom i den danska sabbatsårsmodellen ska det lediga jobbet gå till en arbetslös . Margareta Winberg ska bjuda in Kommunförbundet till en gemensam diskussion om hur man kan använda AMS - pengar till reguljära jobb i stället för passivt stöd till arbetslösa . ( c ) Reuters Limited 1996 . 
