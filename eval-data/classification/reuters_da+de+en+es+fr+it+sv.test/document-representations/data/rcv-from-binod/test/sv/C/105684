SKF spår ökad bilproduktion i Europa . STOCKHOLM , 26 mars ( Reuter ) - SKF räknar med att bilproduktionen i Europa 1997 ökar med 1 - 1 , 5 % . Det sade Tom Johnstone , som är chef för SKF : s Automative Division på en analytikerträff på onsdagen . " Vi tror på en ökning på mellan 1 - 1 , 5 % för bilproduktionen i Europa " , sade Johnstone . Han spår samtidigt en liten nedgång i lastbilsproduktionen i Europa . " Vi räknar inte med någon återhämtning för lastbilar i Europa utan snarare en liten nedgång " , sade Johnstone . Vad gäller bilproduktionen tror Johnstone att en stor del av den väntade uppgången beror på nya bestämmelser i Italien som gynnar nybilsförsäljningen . För SKF automotive division räknar Johnstone med fortsatt hård prispress . " Prispressen är mycket tuff och kommer att fortsätta att vara det . En ökad lönsamhet kommer istället från nya produkter , lägre kostnader och en bättre produktmix " , sade Johnstone . - Joel Dahlberg 08 - 700 1011 . ( c ) Reuters Limited 1997 . 
