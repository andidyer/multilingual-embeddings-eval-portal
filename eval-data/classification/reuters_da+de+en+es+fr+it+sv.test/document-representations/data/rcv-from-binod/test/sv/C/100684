KONKURRENSVERKET INFORMERADE SHB I SAMTAL . STOCKHOLM , 13 dec ( Reuter ) - Handelsbanken lämnade inte in någon anmälan om företagsförvärv när de besökte konkurrensverket på fredagen . Först krävs ett prospekt eller någon annan form av tydligare redovisning av det eventuella köpet av Stadshypotek . Det uppger konkurrensverkets informationschef Jan - Erik Ljusberg för Reuters . " Såvitt jag förstår kan det inte bli aktuellt förrän det finns ett prospekt och det lär dröja in i januari " , säger Ljusberg . Handelsbankens kontakt med konkurrensverket handlade , enligt Ljusberg , om ett utbyte av information om vad som gäller vid bank - och finansförvärv och vilken myndighet som är behörig , den nationella konkurrensmyndigheten eller EU . Normalt sett är EU : s konkurrensregler relativt enkla . Men på bank - och finansområdet är reglerna lite mer komplicerade , förklarar Ljusberg , som dock tror att Handelsbankens bud på Stadshypotek kommer att lyda under den svenska konkurrensmyndigheten . Handelsbanken ville på fredagen inte kommentera kontakterna med konkurrensverket . - Olle Lindström 08 - 700 1015 . ( c ) Reuters Limited 1996 . 
