SVANHOLM VILL HA GYLL I VOLVOS STYRELSE . STOCKHOLM , 27 jan ( Reuter ) - Volvos styrelseordförande Bert - Olof Svanholm vill att avgående VD Sören Gyll kvarstår i Volvos styrelse , bland annat för att bevaka Volvos intressen i Pharmacia - Upjohn . Gyll sitter i P & U : s styrelse . " Jag har talat med nomineringskommitten . . . om att behålla Sören i styrelsen " , sade Svanholm på en presskonferens på måndagen . " Styrelseplatsen i Pharmacia & Upjohn är det viktigt att vi har bevakning på , inte minst efter det som har hänt " , sade Svanholm . P & U : s VD John Zabriskie avgick nyligen överraskande från sin post . Svanholm sade att han respekterar Sören Gylls beslut och betecknar beslutet som osjälviskt . " Han har satt Volvo före sig själv i den här frågan " . - Joel Dahlberg 08 - 700 1015 . ( c ) Reuters Limited 1997 . 
