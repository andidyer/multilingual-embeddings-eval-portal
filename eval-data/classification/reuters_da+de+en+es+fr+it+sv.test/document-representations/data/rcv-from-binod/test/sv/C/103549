SPARBANKENS VINST STEG TILL 5 , 3 MDR . STOCKHOLM , 18 feb ( Reuter ) - Sparbanken redovisar en vinst efter kreditförluster för helåret 1996 på 5 . 302 Mkr ( 4 . 423 ) efter kreditförluster på 1 . 651 Mkr ( 2 . 216 ) . Räntenettot under året uppgick till 10 . 361 Mkr ( 10 . 326 ) . Det framgår av bankens bokslutskommunike . Enligt en Reutersenkät hade analytiker i snitt väntat sig en vinst efter kreditförluster på 4 . 985 Mkr och kreditförluster på 1 , 8 Mdr . Handelsbankens styrelse föreslår att utdelningen höjs till 5 , 50 kr per aktie ( 3 , 50 ) . Bakom det förbättrade rörelseresultatet ligger främst förbättrade provisionsintäkter samt minskade kreditförluster . Provisionsnettot steg med 575 Mkr till 2 . 677 Mkr . Totalt ökade kostnaderna med 2 % , men 3 procentenheter av denna ökning beror på förvärvet av Robur varför kostnaderna i jämförbara verksamheter i banken minskade med ca 1 % . Personalkostnaderna minskade med 4 % , medan övriga kostnader ökade , främst till följd av stigande data - och marknadsinvesteringar , skriver banken . Sparbankskortet befäste under året sin ställning som Sveriges ledande bankkort och antalet kort ökade med 12 % . Marknadsandelarna steg för Robur och SparLiv / SparFond till 28 % ( 26 % ) respektive 18 % ( 9 % ) . Den samlade utlåningen till allmänhet och kreditinstitut uppgick vid årsskiftet till 382 Mdr och hypoteksutlåningen i Spintab steg med drygt 7 Mdr . Den största delen av denna ökning kom från hushållsmarknaden . - Jörgen Österberg 08 - 700 1008 . ( c ) Reuters Limited 1997 . 
