Håkan Frisinger blir ny ordförande i Volvo - DI . STOCKHOLM , 19 mars ( Reuter ) - Håkan Frisinger utses idag till ny ordförande i Volvo . Han kommer att inneha posten interimistiskt till bolagsstämman den 23 april . Därefter väljs han troligtvis permanent . Det skriver Dagens Industri på onsdagen . Enligt uppgifter till tidningen har tre namn nämnts till ordförandeposten , Håkan Frisinger , Björn Svedberg och Sören Gyll . Håkan Frisinger är den av de tre som har bredast fordonskompetens efter fem år som VD i Volvo på 1980 - talet . Han gjorde sig vida känd som en duktig tekniker och förnyare som företagsledare , skriver tidningen . Hösten 1993 gick Frisinger offentligt ut och kritiserade Volvo - Renaultfusionen . När Gyllenhammar avgick blev Frisinger styrelseledamot i Volvo . Håkan Frisinger innehar tre andra styrelseposter . Han är ordförande i industrikonglomeratet Atle och i verkstadsföretaget Iro samt ledamot i förpackningsföretaget PLM . - Henrik Persson 08 - 700 1011 . ( c ) Reuters Limited 1997 . 
