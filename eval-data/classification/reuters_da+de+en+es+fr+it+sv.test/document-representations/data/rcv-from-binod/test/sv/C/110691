TV4 ger sig inte in reklampriskrig - VD . STOCKHOLM , 15 juli ( Reuter ) - TV4 och TV3 har tappat andelar på reklammarknaden till Kanal 5 på grund av Femmans aggressiva prispolitik , men TV4 kommer inte att ge sig in i priskriget . Det säger TV4 : s VD Christer Forsström till Reuters . " Femman har priser som lockar över dagspresskunder till TV . Dessutom har fördelningen av reklamkunder ändrats och Femman tar från TV3 och oss " , säger Forsström som förklarar tappet till Femman som en ren prisfråga . " För att förstå vårt tapp i marknadsandelar ska man titta på prisbilden . Om vårt pris är 100 så tar Femman 35 - 40 . Att ge oss in i ett priskrig är omöjligt , så därför plockar vi ut målgrupper där vi sätter ihop speciella paket " , säger han . En annan orsak till att TV4 inte vill ge sig in i priskriget är att reklammarknaden spås bli stark framöver . " Vi ser en fortsatt konjunkturuppgång flera år i följd , vilket kommer att få till följd att reklammarknaden ökar . Vi tror dessutom att TV kommer gå upp mer än reklammarknaden i snitt " , säger Forsström . En växande marknad för reklam - TV som Forsström ser framför sig är utbudsreklam där TV idag inte har en speciellt stark ställning . " TV - reklam har fokuserats på varumärkesbyggande , men vi kommer nu att ta oss in även på utbudsreklam . TV4 har fördelen av en en räckvidd på 99 % och med ny teknik kan vi dela upp landet i regioner " , säger han Med hjälp av lokal - TV - kanalerna kommer TV4 också att satsa på att ta en del av kakan av utbudsreklam som idag förekommer i TV3 och Femman . " Via lokal - TV kan vi mot TV3 och Femman sätta ihop storstadspaket . Vi kan dessutom välja att plocka in Linköping och Nyköping , vilket gör att vi har en unik möjlighet att slå både underifrån och överifrån med vår breda täckning " , menar Forsström . Han ser inte något större hot mot TV4 från att Kanal 5 skulle öka sin täckning och ta ytterligare delar av reklammarknaden . " Att Femman skulle flytta sig in på ett större område är ett relativt sett ett mindre hot . De ligger idag på en täckning på 55 % . Skulle de nå alla paraboler och all kabel skulle de teoretiskt kunna komma upp till 63 % . Femmans stora vinst har varit tittartalen . Förut låg de på 4 - 5 % tittarandel och nu har de stabilt 6 % . De har fått linjärt betalt för fler tittare och en något större räckvidd " , säger Forsström som pekar på att det främst är TV3 som fått klä skott för Femmans framgångar . " Femman har tvingat TV3 att gå ned i pris , något som vi inte varit inblandade i . Prisskillnaden mellan reklamtid i satellit - och marksänd TV har ökat ytterligare " , säger han . - Jörgen Österberg 08 - 700 1008 . ( c ) Reuters Limited 1997 . 
