Kraftigt minskad vinst för Dahl . STOCKHOLM , 21 juli ( Reuter ) - Dahls vinst efter finansnetto för årets sex första månader minskade till 42 Mkr från 73 Mkr samma period i fjol . Försäljningen steg samtidigt 25 % till 4 . 434 Mkr . Det lägre resultatet beror på den svaga svenska byggmarknaden samt planerade kostnader i samband med förvärvet av Skoogs VVS - rörelse . Rensat för strukturkostnader om 37 Mkr var koncernresultatet något bättre än föregående år , skriver bolaget . I Sverige ökade Dahls försäljning till följd av köpet av Dahls till 1 . 343 Mkr ( 1 . 039 ) . För jämförbara enheter föll försäljningen med 205 Mkr eller 13 % jämfört med en marknadsnedgång på ca 10 % . Integrationen av Skoogs är klar och Dahl bedömer att kostnaden för detta har tagits under det första halvåret i år . Dahl spår att nedgången på den svenska marknaden fortsätter under 1997 vilket kommer att påverka resultatet för året negativt . Däremot spår bolaget att de övriga nordiska marknaderna samt Polen utvecklas väl . - Jörgen Österberg 08 - 700 1008 . ( c ) Reuters Limited 1997 . 
