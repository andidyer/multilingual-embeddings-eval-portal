SECURUM BÖRSINTRODUCERAR CASTELLUM . STOCKHOLM , 13 dec ( Reuter ) - Securum har beslutat att förbereda en börsintroduktion av fastighetsbolaget Castellum med sikte på notering under våren 1997 . Det skriver Securum i ett pressmeddelande . Securum och den amerikanska investmentbanken Morgan Stanley har gemensamt beslutat att avbryta diskussionerna om ägarsamarbete i Castellum . Securum framhåller att marknaden för fastigheter och fastighetsaktier har förbättrats under diskussionerna med Morgan Stanley Real Estate Fund II , L - P ( MSREF ) . " Det gör att det tilltänkta samarbetet alltmer kommit att bli ett ej nödvändigt mellanled " , skriver Securum . Alfred Berg Fondkommission , D . Carnegie och Morgan Stanley har fått i uppdrag att förbereda en notering av Castellum under våren 1997 . Castellums bestånd har ett bokfört värde om ca 8 Mdr och en yta om ca 2 miljoner kvadratmeter . - Kristina Zetterlund 08 - 700 1005 . ( c ) Reuters Limited 1996 . 
