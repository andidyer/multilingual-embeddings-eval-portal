SKF KAN SÄLJA FLEXLINKS - INFORMATIONSCHEF . STOCKHOLM , 24 feb ( Reuter ) - SKF kan komma att sälja dotterbolaget FlexLink . Det säger företagets informationschef Åke Svanberg till Reuters . " FlexLinks ligger utanför våra kärnområden lager och tätningar . Vi har gjort en del sonderingar av möjligheterna till en försäljning för att koncentrera SKF till kärnverksamheterna " , säger Svanberg och fortsätter : " Vi har märkt ett externt intresse för bolaget och vi är alltid intresserade av affärer . . . Men inget är beslutat ännu . " FlexLink utvecklar och säljer transportband som fraktar varor mellan maskiner . Företaget , som är ett av SKF : s mest lönsamma och snabbväxande dotterbolag , omsätter drygt 600 Mkr och har ca 230 anställda . Nyligen lanserade FlexLink transportband till så kallade ' rena rum ' där statisk elektricitet och damm inte får förekomma . Svanberg jämför en kommande försäljning av FlexLink med försäljningen av Seeger Orbis under 1996 . Den försäljningen var också ett steg i koncernens koncentration till lager och tätningar . - Henrik Persson 08 - 700 1011 . ( c ) Reuters Limited 1997 . 
