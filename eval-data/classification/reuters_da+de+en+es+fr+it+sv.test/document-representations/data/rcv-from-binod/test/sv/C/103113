WM - DATA SKA TA INTERNATIONELLA STORKUNDER . STOCKHOLM , 11 feb ( Reuter ) - WM - data kan nu ta upp konkurrensen med stora internationella aktörer inom datakonsultbranschen och konkurrera om de stora internationella kunderna . Det sade Hans Mellström , WM - datas styrelseordförande , vid en presskonferens på tisdagen . " Vi har tidigare haft problem att få stora internationella kontrakt , men genom det nya samarbetet med ICG och Telia med partners skapar vi ett nordiskat alternativ till de stora internationella drakarna " , sade Mellström . Kundernas behov har på senare tid gått mot ökad efterfrågan på att ha en datakonsultpartner på flera marknader världen över . WM - data har därför med sin nordiska koncentration inte kunnat täcka sina stora kunders internationella behov . " Genom det nya samarbetet täcker vi närmare 100 % av kravbilden hos multinationella företag . Nu kan WM - data ta det fulla ansvaret för kundernas internationella IT - satsningar " , sade Mellström . ICG ska vid nästa årsskifte finnas på plats i 50 länder . Telia med sina partners Unisource i Europa och AT & T i USA täcker i stort sett hela världen , tillade Mellström . - Henrik Persson 08 - 700 1011 . ( c ) Reuters Limited 1997 . 
