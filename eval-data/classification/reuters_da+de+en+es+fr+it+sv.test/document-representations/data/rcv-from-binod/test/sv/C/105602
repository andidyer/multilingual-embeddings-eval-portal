Pharmacia Biotech ökar ägande i Koreabolag . STOCKHOLM , 25 mars ( Reuter ) - Pharmacia Biotech har tecknat ett avtal som innebär att företaget ökar sitt ägande i joint venture - bolaget Pharmacia Biotech Korea från 49 till 90 % , enligt ett pressmeddelande från Pharmacia Biotech . Avtalet ger även Pharmacia Biotech rätt att köpa resterande 10 % från den lokala partnern Dong - Il Corporation . " För att på bästa sätt kunna dra nytta av den snabba marknadstillväxten i Sydkorea vill vi ha full kontroll över vår verksamhet i landet och har därför beslutat förvärva det tidigare delägda bolaget " , säger Pharmacia Biotechs ekonomidirektör Per - Erik Sandlund i en kommentar . Pharmacia Biotech Korea Ltd : s omsättning uppgick under 1996 till 9 , 2 miljoner dollar , vilket var mer än en fördubbling jämfört med 1995 . Pharmacia Biotech är ett helägt dotterbolag till Pharmacia & Upjohn . - Olle Lindström 08 - 700 1015 . ( c ) Reuters Limited 1997 . 
