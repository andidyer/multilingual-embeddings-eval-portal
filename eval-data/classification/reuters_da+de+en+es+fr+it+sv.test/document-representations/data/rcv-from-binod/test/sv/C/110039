Electrolux satsar på ökad synergi - DN . STOCKHOLM , 30 juni ( Reuter ) - Ökade synergier mellan de olika produktlinjerna och färre varumärken ska leda till ökad lönsamhet för Electrolux . Det säger bolagets VD Michael Treschow i en intervju . " Den verkliga utmaningen ligger förstås i att ta fram synergierna i våra olika produktlinjer " , säger Treschow . Däremot finns inga planer på att göra sig av med dotterbolaget White i USA så länge trenden i resultatutvecklingen är den rätta . " Men visst är det bråttom att höja lönsamheten ytterligare , det lagda besparingsprogrammet berör även USA - fabrikerna för att höja deras motståndskraft om konjunkturen börjar vika . På frågan om ett köp av amerikanska Raytheons vitvarudivision kan bli aktuellt svarar Treschow ; " Det är möjligt men långtifrån självklart . Även om vi har en svag position som nummer tre på USA - marknaden så handlar lönsamhet inte bara om storlek . Image är också viktigt " , säger Treschow . - Charlotte Meynert 08 - 700 1071 . ( c ) Reuters Limited 1997 . 
