Lion Ferry kör större färja på Gdynia . STOCKHOLM , 25 feb ( Reuter ) - Stena Lines dotterbolag Lion Ferry får i juni en nyare och betydligt större färja på linjen mellan Karlskrona och polska Gdynia , skriver Stena Line i ett pressmeddelande . " Vi satsar nu med ett nyare , betydligt större och modernare fartyg på fortsatt volymexpansion i detta intressanta tillväxtområde , säger Nalle Johansson , VD på Lion Ferry . Stena Europa , som ersätter Lion Queen , är byggd i Göteborg 1981 och ombyggd 1995 . När hon sätts in på linjen Karlskrona - Gdynia bär hon polsk flagg och bemannas av polsk besättning . Antalet passagerare på linjen ökade under andra halvåret 1996 med 45 % och antalet personbilar med 69 % jämfört med motsvarander period 1995 . Fraktvolymen ökade med 55 % under motsvarande period . - Peter Fellman 08 - 700 1007 . ( c ) Reuters Limited 1997 . 
