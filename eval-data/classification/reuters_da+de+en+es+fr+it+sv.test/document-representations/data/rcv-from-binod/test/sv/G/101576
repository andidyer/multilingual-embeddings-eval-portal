ÄNNU OKLART NÄR FÖRSTA REAKTORN STÄNGS - DALEUS . STOCKHOLM , 14 jan ( Reuter ) - Förhandlingsgruppen om energin är ännu inte klar med frågan om när den första kärnkraftsreaktorn ska avvecklas . Den fortsatta kärnkraftavecklingen är beroende av detta . Det säger centers energiförhandlare Lennart Daleus till Reuters . " Jag vill inte säga att vi inte är överens , men vi är inte klara med när , hur och vilken kärnkraftsreaktor som ska stängas först . Den frågan är grundbulten som många av de andra frågorna är beroende av " , säger Daleus . Det tidsintervall som diskuteras för avvecklingen av det första kärnkraftverket är mellan 1998 och 2001 . Programmet för den fortsatta avvecklingen kan göras först när den här frågan är löst . " Ett exempel är om vi börjar stänga första reaktorn 1998 så blir programmet ( för den fortsatta avvecklingen ) konstruerat på ett visst sätt , och på ett annat sätt om man börjar avveckla först 2001 " , säger Daleus . Han är hoppfull om att parterna ska komma fram till en gemensam lösning i frågan . " Den spetsiga frågan är kvar . Men vi har inventerat problemen och kommit en bit på väg . Jag hoppas vi ska komma överens . Men inget är klart innan allt är klart " . säger Lennart Daleus . - Peter Fellman 08 - 700 1007 . ( c ) Reuters Limited 1997 . 
