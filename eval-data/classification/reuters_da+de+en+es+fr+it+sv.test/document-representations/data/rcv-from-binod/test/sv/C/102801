TRELLE KÖPVÄRD TILL 130 OM BOLIDEN KNOPPAS AV - NB . STOCKHOLM , 5 feb ( Reuter ) - Nordbanken ser positivt på en eventuell avknoppning av Boliden från Trelleborg och menar att aktien är köpvärd upp till 130 kr om ryktena om en avknoppning talar sanning . Det säger Nordbankens Trelleborgsanalytiker Johan Ekwall till Reuters . " Vi har gjort en kalkyl på vad enheterna kan vara värda . Vi har tagit ett förstahandsvärde på Boliden , jämfört Ahlsell med Dahl och uppskattat värdet på Bröderna Edstrand och gummidelen . Våra värden gör att vi tycker att Trelleborgsaktien är köpvärd upp till 130 kr " , säger Ekwall . En avknoppning av Boliden sker troligen inte på så sätt att företaget sätts på börsen i den form som bolaget finns i nu , utan tillsammans med ett köpt företag eller en samarbetspartner , menar Ekwall . " Jag tror inte att Trelle presenterar en ren avknoppning av Boliden i bokslutet , möjligen kan det vara tillsammans med en samarbetspartner , men jag tror att man vill vänta tills det nya prospekteringsbolaget , NAN , fått ett marknadsvärde . Då kan man peka på ett marknadsvärde på en tredjedel av Bolidens prospekteringstillgångar " , säger Ekwall som även tror att värderingen på NAN : s prospekteringstillgångar kommer att bli högre än vad som syns i Boliden idag . I samband med styrelsemötet kan Trelleborg ta ett principbeslut om utdelning av Trelleborg , då som sagt troligen med någon form av industriell partner , tror Ekwall . Ett styrelsemöte var något som saknades i samband med att ryktena om en avknoppning av Trelleborg kom igång förra gången . - Jörgen Österberg 08 - 700 1008 . ( c ) Reuters Limited 1997 . 
