Lindex öppnar butiker för damunderkläder . STOCKHOLM , 17 april ( Reuter ) - Klädföretaget Lindex kommer under hösten att öppna ett antal damunderklädesbutiker . Etableringarna kommer att ske utöver den redan planerade butiksutbyggnaden . Det skriver bolaget i ett pressmeddelande . Butikerna kommer att vara en tredjedel så stora som en normal Lindexbutik och endast sälja damunderkläder och strumpor . Butikerna kommer att vara placerade i ' attraktiva citylägen i stora och medelstora städer ' . " Denna butikstyp har Lindex tidigare haft god erfarenhet av . De utgör en mycket bra kanal för vårt starka sortiment av damunderkläder " , säger Lindex VD Hans Johanssson . - Henrik Persson 08 - 700 1011 . ( c ) Reuters Limited 1997 . 
