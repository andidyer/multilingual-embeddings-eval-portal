FÖRLUSTÅR ATT VÄNTA INITIALT I BRASILIEN - AUTOLIV . STOCKHOLM , 20 dec ( Reuter ) - Det kommer att dröja några år innan Autolivs investeringar i Brasilien blir lönsamma . Det säger bolagets informationschef Mats Ödman till Reuters . " Det är alltid så att man får ställa upp och ta några röda år men långsiktigt måste det bli lönsamt , annars gör vi det inte " , säger Ödman . Autoliv har en ambition att följa med sina kunder vart de än befinner sig i världen och i Brasilien gäller det i första steget Ford , som tillverkar ca 150 . 000 bilar årligen . " Vi ser vår affärsförbindelse med Ford som ett globalt åtagande och man får vara beredd att ställa upp även när det inte är så roligt . . . Men det man förlorar på gungorna tar man igen på karusellerna " , säger Ödman . Totalt tillverkas ca 1 , 6 miljoner fordon per år i Brasilien och stora tillverkare är förutom Ford , Volkswagen , Fiat och GM . Autoliv levererar till dessa tillverkare i andra delar av världen och bör ha goda chanser att få dem som kunder även i Brasilien . " Vi får ju vara hovsamma när det gäller pris och service men de vill ju ha samma leverantör över hela världen . . . Visst borde vi kunna bli leverantör till exempelvis Volkswagen i Brasilien när vi är det på andra håll " , säger Ödman . Autoliv beräknar den brasilianska marknaden , som bara omfattar bälten , till ca 100 miljoner dollar . Några krockkuddar finns inte i Brasilientillverkade bilar . Autoliv har idag ingen produktion av bälten i Brasilien , men räknar med att komma igång under 1997 . - Joel Dahlberg 08 - 700 1011 . ( c ) Reuters Limited 1996 . 
