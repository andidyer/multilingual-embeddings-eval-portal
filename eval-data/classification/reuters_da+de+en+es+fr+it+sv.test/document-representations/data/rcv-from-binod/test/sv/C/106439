Besvikelse över Sandviks lösen sänker aktien . STOCKHOLM , 14 april ( Reuter ) - Den stora mängden Sandvikaktier som placerades på marknaden under dagen samt den nu bortblåsta spekulationsbubblan om ett mer spännande erbjudande till aktieägarna bidrog till att sänka kursen i Sandvik med 7 , 50 kr till 185 , 50 kr . Samtidigt steg kursen i Skanska som en följd av den stora reavinsten byggbolaget gör vid försäljningen av sin post i Sandvik samt att stålbolagets inlösenförfarande främst är konstruerat för Skanskas bästa och inte för övriga aktieägare , menar analytiker . Skanska har tidigare annonserat att det ämnar kliva ur sitt ägande i Sandvik . Frågan var bara hur och vem som skulle köpa . Skanska sålde på måndagen aktier till Industrivärden och Deutsche Morgan Grenfell och meddelade att det garanterar Sandviks inlösen av aktier till ett belopp på 4 Mdr . Sandvik löser in aktier 3 % under marknadsvärde . " Marknaden hade , liksom i Volvos inlösenförfarande , väntat sig en Sandvikinlösen med premie . Nu blev det en besvikelse " , säger Anna Lienhart , analytiker på Föreningsbanken . Att Deutsche Morgan Grenfell ( DMG ) köpte och vidareplacerade drygt 10 miljoner A - aktier gjorde att marknaden översvämmades av Sandvikaktier . DMG , som köpte aktierna för 180 kr styck , mäklade dessa vidare på 182 kr per aktie . " Det är naturligt att det blir en avvaktande attityd när det ska ut så här mycket aktier på marknaden " , säger en analytiker . Denna analytiker ser inte några spännande konsekvenser av att byggkoncernen Skanska kliver av ägandet i Sandvik och att Industrivärden blir ny storägare . " Ärligt talat ser jag inget spännande i det här . . . Frågan är vad Industrivärden hittar på , men man kan ju konstatera att de ställt upp bakom inlösensförfarandet i Sandvik . " " Nu är spekulationsmomentet borta " , kommenterade en tredje analytiker fallet i Sandvikaktien . Vad det gäller Skanskas inlösenförfarande som tidigare annonserats till 8 - 10 Mdr så finns ingen anledning till att det ska ske till någon rabatt , menar Anna Lienhart som en förklaring till att kursen stiger . " De har inga ägare att ta hänsyn till . Därför finns ingen anledning till att inlösen skulle ske till någon rabatt " , säger hon . Skanska kommer att presentera detaljerna i sitt inlösensförfarande på stämman 5 maj . Skanskas B - aktie steg och handlades vid 14 . 30 - tiden till 330 kr , en uppgång med 6 kr . Industrivärdens A - aktie föll tillbaka med 6 kr till 381 kr . - Olle Lindström 08 - 700 1015 . ( c ) Reuters Limited 1997 . 
