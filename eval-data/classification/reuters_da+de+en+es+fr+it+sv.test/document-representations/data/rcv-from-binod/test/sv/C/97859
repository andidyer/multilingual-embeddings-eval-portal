AUTOLIV PLANERAR SAMMANGÅENDE MED MORTON . STOCKHOLM , 30 sept ( Reuter ) - Autoliv och Morton International har tecknat en avsiktsförklaring om att bilda ett nytt bilsäkerhetsbolag genom ett samgående mellan Mortons Automotive Safety Products ( ASP ) och Autoliv . Det skriver Autoliv i ett pressmeddelande . " Den gemensamma verksamheten kommer att bli världens största krockkudde - och bilsäkerhetsföretag med mer än 20 Mdr i omsättning , 15 . 000 anställda och omfattande verksamheter i USA , Europa och Japan " , skriver Autoliv . Samgåendet planeras ske genom en så kallad merger of equals . Autolivs aktieägare överlåter sina aktier mot 53 , 5 % av aktierna i holdingbolaget Autoliv Inc medan aktieägarna i Morton International ger sina aktier i ASP mot 46 , 5 % av aktierna i Autoliv Inc . " Aktierna i Autoliv Inc väntas bli noterade på New York Stock Exchange och , i form av svenska depåbevis , på Stockholms Fondbörs " , skriver Autoliv . Gunnar Bark , Autolivs koncernchef fram till augusti 1996 , är vald till styrelseordförande . Fred Musone , VD för Mortons ASP , har utsetts som Chief Executive Officer och styrelseledamot , uppger Autoliv . " Omedelbart före samgåendet kommer Morton International att överföra sina övriga verksamheter , Salt och Specialkemikalier , till ett nytt bolag som övertar företagsnamnet Morton Interational " , skriver Autoliv . Bolaget kommer också att tillföras 750 miljoner dollar i likvida medel , som kommer att finansieras genom nyupplåning inom ASP . Summan kommer därmed att bli en skuld i Autoliv Inc - koncernen , enligt Autoliv . Aktier i det nya Morton International kommer att delas ut pro rata till Morton Internationals aktieägare i samband med genomförandet av transaktionerna , enligt Autoliv . " Varken utdelningen av aktierna i det nya Morton International eller överlåtelsen av aktierna i Morton International mot aktier i Autoliv Inc beräknas leda till skattekonsekvenser i USA " , skriver Autoliv . S . Jay Stewart , ordförande och koncernchef för Morton International , uppgav att det nya Morton International planerar att använda de 750 miljoner dollarna för återköp av egna aktier och förvärv efter genomförandet av transaktionerna , skriver Autoliv . Det slutgiltiga avtalet förväntas ske inom sex veckor , enligt Autoliv . Avtalet förutsätter att parterna slutför de så kallade due - diligence - undersökningarna med tillfredsställande resultat . Samgåendet kräver att en majoritet av Morton Internationals aktieägare godkänner affären och att ägarna till minst 90 % av aktierna i Autoliv accepterar det offentliga erbjudandet från Autoliv Inc . Godkännande från de amerikanska skattemyndigheterna och vissa myndighetstillstånd krävs också för ett samgående . " Det kan inte lämnas någon garanti för att ett slutgiltigt avtal kommer att träffas eller att samgående kommer att genomföras " , skriver Autoliv . Autoliv Inc . kommer att ha sin legala hemvist i USA med huvudkontor antingen i Amsterdam eller London . Regionala huvudkontor kommer att läggas i Stockholm och Utah i USA , skriver Autoliv . " Bolagen räknar med att betydande samordningsvinster kommer att kunna nås under de närmaste åren som ett resultat av samgåendet , vilket kommer både våra kunder och aktieägare till del " , säger Stewart . - Kristina Zetterlund 08 - 700 1005 . ( c ) Reuters Limited 1996 . 
