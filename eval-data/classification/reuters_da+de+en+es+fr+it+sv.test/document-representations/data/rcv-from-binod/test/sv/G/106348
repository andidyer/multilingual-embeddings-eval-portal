Energipolitik delorsak till omval - Johansson . STOCKHOLM , 10 april ( Reuter ) - De hårda attackerna mot energiöverenskommelsen är en bidragande orsak till att Olof Johansson valde att ställa upp för omval som centerpartiets ordförande . " Attackerna som riktats utifrån mot energiöverenskommelsen är de hårdaste någonsin som jag varit med om . Då är det viktigt att personer som står bakom dem inte smiter ut bakvägen " , sade Johansson på en presskonferens på torsdagen . Han är inte oberörd av den interna kritiken mot honom som partiledare , men tvekade ändå inte att ställa upp till omval . " Jag är mycket sugen på att kunna delta i det arbete som ligger framför oss , oberoende av vilken position jag har i partiet " , sade Johansson , som inte ville ta ställning till om han även är villig att fortsätta över valet 1998 . " Hos oss väljs vi ett år i taget . Jag har inga kommentarer till frågor om valåret " , sade Johansson . - Peter Fellman 08 - 700 1016 . ( c ) Reuters Limited 1997 . 
