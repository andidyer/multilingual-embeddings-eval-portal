Nettovinst finansiella transaktioner ned 72 % - SEB . STOCKHOLM , 12 aug ( Reuter ) - S - E - Bankens nettoresultat av finansiella transaktioner minskade med 72 % till 460 Mkr första halvåret jämfört med motsvarande period i fjol . Nedgången var en följd av lägre risknivå i bankens obligationsportföljer och ränteförändringar i vissa utländska valutor , uppger S - E - Banken i sin halvårsrapport . Den negativa effekten motverkades dock till stor del av förbättringen i räntenettot . Resultatet belastades också av kostnader för S - E - Banken BoLåns återköp av egna obligationer , vilket dock kompenserades mer än väl av räntenettointäkter för låneomsättningar . I fjolårets jämförelsesiffra ingick även en engångsintäkt i form av ett övervärde på 200 Mkr som förts över från bokslutet 1995 . " Per den 30 juni 1997 skulle en förändring med en procentenhet av de svenska marknadsräntorna innebära att marknadsvärdet på bankens räntekänsliga positioner ökade / minskade med ca 750 Mkr ( 1 , 6 Mdr ) " , skriver S - E - Banken . - Kristina Zetterlund 08 - 700 1005 . ( c ) Reuters Limited 1997 . 
