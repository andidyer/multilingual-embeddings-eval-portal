ASTRA INVESTERAR 200 MKR I MÖLNDAL - GP . STOCKHOLM , 24 feb ( Reuter ) - Astra Tech kommer de närmaste åren att investera 200 Mkr vid sin anläggning i Mölndal för en utökad produktion av främst urintappningskatetrar , skriver Göteborgs - Posten . Astra har lämnat i en ansökan till länsstyrelsen i Göteborg där man begär att få bygga ut anläggningen . Enligt ansökan ska den nya tillverkningen ske i början av 1999 där den nya produktionslinjen kommer att få en fem gånger större kapacitet än den gamla . Planer finns också på att börja tillverka en ny implantatprodukt , som skall kunna användas invändigt i kroppen vid hjärtoperationer , skriver tidningen . ( c ) Reuters Limited 1997 . 
