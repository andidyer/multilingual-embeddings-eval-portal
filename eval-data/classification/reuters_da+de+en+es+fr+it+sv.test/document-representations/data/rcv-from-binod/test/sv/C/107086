Lägre finpapperspris i Storbritannien - Stora . STOCKHOLM , 24 april ( Reuter ) - Finpapperspriserna har den senaste tiden sjunkit i Storbritannien och detta kommer förmodligen att ske även i Frankrike och Tyskland . Det sade Storas VD Lars - Åke Helgesson på en presskonferens på torsdagen . " Efterfrågan på finpapper har varit god och är fortfarande bra . . . Däremot har vi haft en prispress på ca 4 % i Storbritannien " , sade han . Den brittiska prispressen beror delvis på det starka pundet . De brittiska kunderna vet att Stora får bättre betalt i kronor när pundet stiger och vill då förhandla fram ett lägre pris i pund , förklarar Helgesson . " . . . och det här ( prispressen ) kommer förmodligen sprida sig till Frankrike och Tyskland " , sade han . Rörelsemarginalen i finpappersverksamheten var 12 % första kvartalet , vilket Helgesson var mycket nöjd med . " Det var något som i alla fall inte jag hade förväntat mig , när vi gick in i 1997 " , sade han . - Olle Lindström 08 - 700 1015 . ( c ) Reuters Limited 1997 . 
