USA - marknaden utvecklas ' mycket bra ' - IBS . STOCKHOLM , 21 mars ( Reuter ) - Dataföretaget IBS satsning i USA går mycket bra . Det säger företagets marknadsdirektör Magnus Wastensson till Reuters . " Vår satsning i USA går mycket bra och vi tjänar mycket pengar på den marknaden . Tidigare har vi växt med omkring 50 % per år och det kommer vi att forsätta att göra " , säger Wastensson som inte utesluter att ökningen kan bli större än så . Han anser också att han inte förstår marknadens analys av IT - bolagen . " Det är konstigt att vi läggs i samma hög som alla IT - bolag när branschen handlas ned . Vi har hittills levererat vad vi har lovat och det kommer inga bakslag i vår USA - satsning " , säger Wastensson . - Henrik Persson 08 - 700 1011 . ( c ) Reuters Limited 1997 . 
