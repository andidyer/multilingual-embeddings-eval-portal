OM öppnar för att utesluta aktier ur OMX - index . STOCKHOLM , 10 juni ( Reuter ) - OM har i sina villkor för OMX - index gjort ett tillägg som möjliggör uteslutning av bolag som inte fullgör Fondbörsens krav på informationsgivning . Det skriver OM i ett pressmeddelande . " . . . bolag vars aktier är Indexaktier och som inte på ett tillfredsställande sätt fullgör informationsgivningen gentemot Stockholms Fondbörs eller av andra skäl inte bedöms vara lämpliga som Indexaktie , ska Indexberäknaren , efter godkännande från Indexombudsmannen , kunna plocka bort ifrågavarande aktier ur OMX - index " , skriver OM . - Henrik Persson 08 - 700 1011 . ( c ) Reuters Limited 1997 . 
