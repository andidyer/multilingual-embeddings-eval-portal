NORRPORTENS VAKANS NED TILL 5 % 97 - VD . STOCKHOLM , 16 jan ( Reuter ) - Norrportens vakansgrad kommer att sjunka till 5 % under 1997 från 7 , 3 % i slutet av 1996 . Det säger bolagets VD Anders Wiklander till Reuters . " Vi räknar med att vi kommer ned till 5 % 1997 " , säger Wiklander . Wiklander påpekar att Norrportens hyresintäkter därmed kommer att öka . Dessa kommer också att gynnas av högre hyror i bolagets kommersiella lokaler eftersom hyreskontrakt ska omförhandlas under året . " Säg att det handlar om 15 % av hyreskontrakten ( som kan omförhandlas under 1997 ) " , säger Wiklander . Han tror att det kan bli aktuellt att höja hyrorna på hälften av dessa . Norrportens resultat kommer också få skjuts upp av den lägre räntenivån . Under 1997 ska Norrporten omförhandla lån för 267 , 4 Mkr , motsvarande 38 , 4 % av bolagets samtliga lån . Den genomsnittliga räntan på dessa är för närvarande 7 , 5 % . " Vi hoppas kunna komma ned till ca 5 % " , säger Wiklander . Lyckas Norrporten minska snitträntan med 2 , 5 procentenheter på dessa lån sjunker räntekostnaderna med 6 , 7 Mkr . Fastighetsbolaget gjorde en vinst efter finansnetto på 50 , 8 Mkr 1996 och räknar med att årets vinst blir högre . Av bolagets fastighetsbestånd är 38 % kontor , 27 % bostäder , 16 % industri och 17 % butiker . Wiklander framhåller att det är en bra fördelning som bolaget troligen kommer att bibehålla . Norrporten kommer att fortsätta sin expansion i år . " Förmodligen kommer vi att stärka vår position på den lokala marknaden ytterligare " , säger Wiklander och pekar på Gävle som en möjlighet . - Kristina Zetterlund 08 - 700 1005 . ( c ) Reuters Limited 1997 . 
