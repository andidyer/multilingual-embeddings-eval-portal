Rogaineras beror på hög jämförelse - P & U . STOCKHOLM , 5 aug ( Reuter ) - Lageruppbyggnad i början av 1996 fick USA - försäljningen av Pharmacia & Upjohns medel mot håravfall , Rogaine , att rasa under första halvåret i år . Det säger Lars Ousbäck , ansvarig för investor relations på P & U till Reuters . Försäljningen av Rogaine föll 57 % till 50 , 2 miljoner dollar i USA under årets första sex månader . " Vad man ska ha i minnet är att det var en väldigt hög siffra i jämförelsekvartalen eftersom det var då vi fick OTC - godkännande för Rogaine . Därför ger jämförelsen ingen rättvisande bild av marknadsutvecklingen utan är snarare en logistikeffekt " , säger Ousbäck . OTC - godkännandet innebar att detaljhandeln köpte medlet till sina lager och att införsäljningen blev hög på grund av det , enligt Ousbäck . Konkurrenssituationen för Rogaine är nu hårdare än tidigare , men Pharmacia & Upjohn hoppas på det starkare 5 - procentiga Rogaine - preparatet . " Det finns flera konkurrenter till Rogaine nu än innan och konkurrensen är hårdare . Nu har vi fått rekommendation för OTC - försäljning av den starkare 5 - procentslösningen och det är en marknad där vi är ensamma " , säger han . Totalt såldes Rogaine 2 % för 64 miljoner dollar under det första halvåret och för 35 miljoner dollar under det andra kvartalet . - Jörgen Österberg 08 - 700 1008 . ( c ) Reuters Limited 1997 . 
