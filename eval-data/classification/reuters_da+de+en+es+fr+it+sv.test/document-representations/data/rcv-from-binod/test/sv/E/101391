KRAFTIGT MINSKAT LÅNEBEHOV 1996 - RIKSGÄLDEN . STOCKHOLM , 9 jan ( Reuter ) - Statens lånebehov för 1996 uppgick till 21 , 0 Mdr . Det uppger Riksgälden i ett pressmeddelande . " Utfallet för lånebehovet 1996 uppgick till 21 , 0 miljarder kr - en minskning med 117 , 5 miljarder kr i förhållande till 1995 " , skriver Riksgälden . Det är främst större skatteintäkter som ligger bakom minskningen av lånebehovet . " Förbättringen beror framförallt på högre inbetalningar av inkomstskatter , moms och punktskatter . Även minskade utbetalningar från bland andra Ams , försvaret och Invandrarverket har bidragit till förbättringen " , skriver Riksgälden . Det primära saldot ( nettot av de statliga betalningarna exklusive räntor på statsskulden ) förbättrades med 49 , 6 Mdr . Riksgäldens nettoutlåning sjönk även den . " Riksgäldens nettoutlåning sjönk med 67 , 1 Mdr , främst till följd av förtidsinlösen av lån , minskad nyupplåning samt överföringen av Kärnavfallsfondens tillgångar från Riksbanken till Riksgälden " , Riksgäldskontoret . Räntorna på statsskulden minskade med 0 , 9 Mdr jämfört med 1995 , trots att skulden ökade . Räntorna var 100 , 5 Mdr under förra året ( 1996 ) . " Större räntebetalningar till följd av statsskuldens ökning har uppvägts av valutakursvinster och lägre räntenivåer " , skriver Riksgälden . Lånebehovet för 1996 blev 4 , 6 Mdr lägre än vad som hade förutspåtts förra månaden . " Förbättringen förklaras i stort sett uteslutande av minskad nettoutlåning till följd av förtidsinlösen av lån från statliga bolag . - Charlotte Meynert 08 - 700 1071 . ( c ) Reuters Limited 1997 . 
