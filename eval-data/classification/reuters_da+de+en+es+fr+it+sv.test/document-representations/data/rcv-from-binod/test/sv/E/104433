Nytt konsumentprismått hamnar högre än KPI - SCB . STOCKHOLM , 3 mars ( Reuter ) - Det nya EU - harmoniserade indexet för konsumentpriser ( HIKP ) blir troligen högre än vårt vanliga konsumentprisindex ( KPI ) . Det säger Mats Haglund , avdelningschef på Statistiska centralbyrån ( SCB ) , till Reuters . " Räntorna ingår inte i HIKP . De har stor vikt i KPI och har bidragit till att hålla ned indexet med 1 , 5 % det senaste året . Det verkar därför rimligt att HIKP hamnar högre än KPI " , säger han . Andra delar av KPI , som inte ingår i HIKP , är avskrivningar , fastighetsskatt , reparation - och underhåll på egna hem , bostadsrätter , läkarvård - och tandvård samt alla läkemedel som inte är receptbelagda . HIKP kan användas för jämförelser av inflationen i EU : s medlemsstater , Island och Norge . Det kommer att användas vid uppföljningen av konvergenskriteriet för prisstabilitet . HIKP för januari publiceras den 7 mars kl 12 . 00 . Då kommer det även att finnas en indexserie med månadstal för 1995 och 1996 . - Barbara Taltavull 08 - 700 1019 . ( c ) Reuters Limited 1997 . 
