ANALYTIKER TROR HUFVUDSTADEN SEPARERAR UTLANDSDEL . STOCKHOLM , 18 feb ( Reuter ) - Analytiker väntar sig en större strukturaffär i Hufvudstaden . Alternativet med lägst odds är att man separerar utlandsdelen från den inhemska delen . " Jag tror inte att man har hittat någon köpare till hela bolaget . I stället är en strukturaffär i bolaget det troligaste . En avknoppning av utlandsbeståndet eller en uppdelning av bolaget är två troliga alternativ " , säger en analytiker . En annan tror att Custos kan komma att förändra sitt ägande i bolaget . " Custos har sagt att man vill minska sitt fatsighetsinnehav . Det skulle kunna vara att Custos har hittat en köpare till sin post . . . Och på lång sikt kan det leda till ett uppköp av hela bolaget . " Han får medhåll av en branschkollega : " Det är knappast någon hemlighet att företaget vill göra något både åt fördelningen mellan inhemska och utländska fastigheter och sin ägarstruktur . Men en stor ägarförändring tror jag inte det är frågan om idag . " - Henrik Persson 08 - 700 1011 . ( c ) Reuters Limited 1997 . 
