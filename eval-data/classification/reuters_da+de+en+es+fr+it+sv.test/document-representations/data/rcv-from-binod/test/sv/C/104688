BTL höjer vinsten med 150 - 200 Mkr - VD . STOCKHOLM , 7 mars ( Reuter ) - Transportkoncernen BTL räknar med att kunna förbättra resultatet med 150 - 200 Mkr på två till tre års sikt . Resultatförbättringen kommer genom en omorganisation och det förbättrade resultatet hämtas hem på kostnadssidan . Det sade bolagets VD Håkan Larsson vid en analytikerträff på fredagen . " Det här arbetet kommer att ske väldigt successivt för att inte få störningar på kund - och marknadssidan " , sade Larsson . Under 1997 räknar BTL med ett förbättrat rörelseresultat jämfört med det justerade resultatet 1996 som blev 42 Mkr . - Olle Lindström 08 - 700 1015 . ( c ) Reuters Limited 1997 . 
