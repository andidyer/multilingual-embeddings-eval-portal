SNART KLART MED FUSION NORD , SEB - DAGENS NYHETER . STOCKHOLM , 24 jan ( Reuter ) - En fusion mellan S - E - Banken och Nordbanken är snart klar enligt vad Dagens Nyheter erfar . Enligt tidningens källor kan meddelandet om ett samgående komma redan i nästa vecka . Källorna vet också att berätta att samtliga investeringar i de båda bankerna är stoppade , båda bankerna har generellt anställningsstopp och det finns uppgifter om att chefer inom S - E - Banken fått direktiv att ställa in planerade resor . Den främsta nöten att knäcka är nu ägarfrågan . Staten vågar knappast sälja sina aktier i Nordbanken utan någon form av auktionsförfarande . Om staten skulle stå kvar som ägare till omkring 30 % av den sammanslagna banken infinner sig även ytterligare ett problem , nämligen att besparingar inte minst kommer att göras genom minskningar i antalet anställda . Ett gemensamt drag i alla rykten kring en fusion mellan S - E - B och Nordbanken är att Hans Dalborg nämns som ny VD medan Björn Svedberg skulle bli ordförande . Dessutom tros Enskilda få en mer fristående roll som investmentbank än idag och att Nordbanken kommer att styra mycket av den framtida kontorsrörelsen . - Jörgen Österberg 08 - 700 1008 . ( c ) Reuters Limited 1997 . 
