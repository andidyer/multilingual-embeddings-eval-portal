TICKET TRAVEL GROUP SIKTAR MOT BÖRSEN . STOCKHOLM , 20 jan ( Reuter ) - Ticket Travel Group kommer att ansöka om notering på Stockholms Fondbörs under våren 1997 , skriver Ticket i ett pressmeddelande . Ticket spår en vinst efter finansnetto på ca 20 Mkr för 1996 . Bolaget gör också bedömningen att den nuvarande marknadsandelen på knappt 25 % kommer att öka genom organisk tillväxt samt förvärv . " Ticket avser att tillämpa en generös utdelningspolitik . Hela den operativa vinsten efter skatt ska normalt utdelas till aktieägarna " , skriver Ticket . Den planerade börsintroduktionen väntas ske genom att drygt hälften av befintliga aktier erbjuds institutionella investerare och allmänheten . Idag ägs Ticket av personer i företagsledningen , styrelseordföranden och personer som tidigare ingick i företagsledningen till 57 % . MBO - fonden Procuritas äger 43 % . - Kristina Zetterlund 08 - 700 1005 . ( c ) Reuters Limited 1997 . 
