Fortsatt stark orderingång för Volvo LV . STOCKHOLM , 6 juni ( Reuter ) - Volvo LV : s totala orderingång ökade med drygt 30 % under årets första fem månader , jämfört med samma period förra året . Det säger bolagets presschef Stefan Lorentzson till Reuters . " Vi ligger kvar på en hög nivå . . . för perioden januari till maj ökade orderingången med drygt 30 % jämfört med samma period 1996 " , säger Lorentzson . Under årets första fyra månader var ökningen 32 % jämfört med motsvarande period i fjol . " Med nuvarande arbetsplan arbetar vi på ett bättre 1997 jämfört med 1996 . Då levererade vi 63 . 700 tunga lastbilar " , säger Lorentzson . I Europa fortsätter orderingången att stiga . " I Europa har vi ett bra orderintag och där knaprar vi marknadsandelar . Leveranstakten i Europa är också hög " , säger Lorentzson och fortsätter : " I Nordamerika är orderingångstakten balanserad . . . och i Sydamerika ser vi ett klart ökande behov . I Sydamerika har vi tidigare beslutat att höja produktionstakten vilket givit oss möjlighet att öka försäljningen . " - Henrik Persson 08 - 700 1011 . ( c ) Reuters Limited 1997 . 
