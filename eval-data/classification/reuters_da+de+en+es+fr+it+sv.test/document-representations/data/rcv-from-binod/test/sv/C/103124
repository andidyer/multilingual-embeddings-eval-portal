STOR POTENTIAL MED ICG - AVTAL - WM - DATA . STOCKHOLM , 11 feb ( Reuter ) - På den svenska marknaden finns det omkring 35 Mdr i datainvesteringar som företagen sköter i egen regi . En stor del av detta kommer troligen att komma ut på den öppna marknaden och då kommer samarbetet med ICG att ge WM - data styrka i upphandlingarna . Det sade WM - datas styrelseordförande Hans Mellström vid en presskonferens på tisdagen . " Dessa 35 Mdr är en potential som kan flyttas till datakonsulterna . Vi vill kunna ta en ordentlig bit av det som förskjuts från bolagen och vi räknar med att ca 20 av de 35 miljarderna har relation till utlandet , vilket gör att samarbetet med ICG är bra för oss " , sade Mellström . Analytiker som Reuters talat med är inte lika positiva som Mellström och beskriver samarbetet som en defensiv åtgärd . " Man ska komma ihåg att WM - data inte fick vara med på Volvo - upphandlingen för ett tag sedan . Det här samarbetet verkar riktat just mot sådana projekt . Det är dock ingen högförädlande verksamhet vad jag kan se " , sade en analytiker . - Jörgen Österberg 08 - 700 1008 . ( c ) Reuters Limited 1997 . 
