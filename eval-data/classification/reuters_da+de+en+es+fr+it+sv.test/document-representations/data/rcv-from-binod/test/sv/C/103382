CLOETTAS VINST STEG TILL 105 MKR . STOCKHOLM , 14 feb ( Reuter ) - Cloettas vinst efter finansnetto ökade till 105 Mkr 1996 jämfört med 70 Mkr föregående år . Bolaget lämnade en prognos om ett helårsresultat på 90 - 100 Mkr vid niomånadersrapporten i fjol . Styrelsen föreslår att utdelningen höjs till 4 , 75 kr ( 3 , 25 ) . I 1996 års resultat ingår en realisationsvinst på 9 Mkr från försäljning av koncernens resterande aktier i Vättern - Industrier . Under 1995 såldes den första posten vilket gav en vinst på 11 Mkr . " För att underlätta handeln med Cloettas aktier på Stockholms Fondbörs föreslår styrelsen bolagsstämman att genomföra en split , 2 : 1 " , skriver Cloetta i sin bokslutskommunike . Efter spliten kommer antalet aktier att öka till ca 9 , 8 miljoner från tidigare ca 4 , 9 miljoner . Faktureringen lyfte till 2 . 282 Mkr ( 1 . 835 ) . För jämförbara enheter var faktureringen 1 . 901 Mkr . Affärsområdet Cloetta Choklad gjorde en rörelsevinst på 43 Mkr ( 10 ) . Faktureringen ökade till 652 Mkr ( 588 ) . Affärsområdet Consiva Handels rörelsevinst steg till 59 Mkr ( 40 ) . Faktureringen steg till 1 . 634 Mkr ( 1 . 250 ) . Cloettas investeringar sjönk till 36 Mkr ( 76 ) . - Kristina Zetterlund 08 - 700 1005 . ( c ) Reuters Limited 1997 . 
