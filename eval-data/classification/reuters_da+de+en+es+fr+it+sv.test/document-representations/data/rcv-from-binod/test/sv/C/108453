Facit får ny majoritetsägare , Gabrielsson kvar . STOCKHOLM , 27 maj ( Reuter ) - Det kanadensiska bolaget Telekom Advanced Systems ( TAS ) har köpt aktiemajoriteten i Facit . Facits tidigare huvudägare och ordförande Mats Gabrielsson kommer även fortsatt att ha ett ' avsevärt ' ägande i Facit och kommer sitta kvar som ordförande , skriver Facit och TAS i ett gemensamt pressmeddelande . " Det var av stort intresse från ett tillväxtperspektiv att identifiera och finna rätt teknologipartner för Facit . Den här uppgörelsen med TAS är ett strategiskt steg i vårt långsiktiga åtagande till Facits framgång " , säger Mats Gabrielsson i en kommentar . " Telekom Advanced System ser fram emot ett långsiktigt samarbete med Gabrielsson Invest för att utveckla Facit till ett framgångsrikt teknologiföretag " , säger TAS : s ordförande dr . Barjoyai Bardai . Telekom Advanced System beskriver sig självt som ett " multinationellt företag som specialiserar sig på design och marknadsföring av avancerade telekomartiklar och mjukvaruapplikationer för värdeadderade tjänsteleverantörer . " - Jörgen Österberg 08 - 700 1008 . ( c ) Reuters Limited 1997 . 
