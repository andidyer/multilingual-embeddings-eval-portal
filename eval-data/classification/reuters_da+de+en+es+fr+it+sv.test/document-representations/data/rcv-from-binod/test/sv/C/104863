Tricorona hittar guld , sätter bolag på börsen . STOCKHOLM , 11 mars ( Reuter ) - Tricorona Mining har hittat mycket stora guldfyndigheter inom ett 15 kvadratkilometer stort område i södra Norge . Hällprover visar på upp till 300 gram guld per ton malm . Det skriver Tricorona Mining i ett pressmeddelande . Tricorona har dessutom lokaliserat fem lovande fyndigheter av guld , koppar , zink och silver i Sverige . Tricorona noterar vidare Riddarhyttan Resources på börsen och gör i samband med detta en nyemission om ca 50 Mkr för 50 % av Riddarhyttan för att prospektera och provbryta fyndigheterna . Guldfyndet i Norge kommer tillsammans med de svenska fynden att ingå i Riddarhyttan Resources projektportfölj . - Jörgen Österberg 08 - 700 1008 . ( c ) Reuters Limited 1997 . 
