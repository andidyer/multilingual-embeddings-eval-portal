ARGONAUT MINSKADE FÖRLUSTEN . STOCKHOLM , 21 okt ( Reuter ) - Argonaut gjorde en förlust före skatt på 57 Mkr årets första nio månader jämfört med en förlust på 135 Mkr motsvarande period i fjol . Omsättningen steg till 493 Mkr under perioden från 452 Mkr samma tid föregående år . Den genomsnittliga inseglingen för tankfartygen ökade till 23 . 800 dollar per dag under perioden , jämfört med 18 . 600 dollar per dag motsvarande period i fjol . " Tredje kvartalet 1996 var det hittills bästa enskilda kvartalet för VLCC - fartyg sedan 1991 , med en genomsnittlig insegling på 26 . 000 dollar på spotmarknaden AG / Väst för moderna fartyg " , skriver Argonaut i sin delårsrapport . Argonaut påpekar att kvartalet blev så bra trots att marknaden försämrades i september till ca 20 . 400 dollar per dag . Spotmarknaden AG / Öst var genomgående något högre , enligt bolaget . Den genomsnittliga inseglingen på spotmarknaden AG / väst för moderna VLCC - fartyg ökade med 25 % till 24 . 200 dollar per dag under perioden , jämfört med samma tid i fjol . Tankmarknaden är starkare till följd av den ökade oljekonsumtionen i Fjärran Öster samt att befraktarna ställer allt högre krav på fartygens ålder och kvalitet , samtidigt som de även är beredda att betala mer för modernt kvalitetstonnage , enligt Argonaut . När Irak gick in med trupper i Kurdistan drogs FN - tillståndet till Iraks oljeexport in . Därmed höjdes oljepriserna kraftigt . " Marknaden försämrades därför kraftigt under september månad men har under oktober börjat återhämta sig något " , skriver Argonaut . Antalet VLCC - fartyg som sålts till skrot minskade till 13 under rapportperioden från 26 motsvarande period i fjol till följd av den förbättrade marknaden . Nyleveranserna från varven var under perioden 17 VLCC - fartyg . " Med en fortsatt stigande oljekonsumtion i framförallt Fjärran Östern , där inriktningen mot modernt kvalitetstonnage är särskilt stark , kommer efterfrågan på sådant tonnage att fortsätta öka " , skriver Argonaut . Den begränsade orderboken av fartyg för leverans inom de närmaste åren bör därför ge en fortsatt successiv förbättring av den genomsnittliga stortankmarknaden under de närmaste åren , spår bolaget . Argonaut väntar dock korsiktiga säsongsmässiga svängningar under de åren . Substansvärdet var 12 kr per aktie den 30 september i år jämfört med 11 kr per aktie vid årsskiftet . Det långtidsleasade fartyget Alexita köptes av ett utländskt dotterbolag och ägs nu helt av Argonaut . I samband med köpet upplöstes en tidigare reserverad kancelleringsersättning om 10 Mkr , vilket minskade periodens avskrivningar . Argonauts flotta är nu åtta helägda tankfartyg , varav sex VLCC - fartyg på vardera 286 . 000 tdw byggda 1990 - 1992 och två ULCC - fartyg på vardera 358 . 000 tdw byggda 1978 . - Kristina Zetterlund 08 - 700 1005 . ( c ) Reuters Limited 1996 . 
