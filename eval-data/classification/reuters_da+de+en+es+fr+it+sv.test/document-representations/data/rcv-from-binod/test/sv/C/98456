FORCENERGY INC VÄNDER TILL VINST . STOCKHOLM , 16 okt ( Reuter ) - Forcenergys amerikanska intressebolag Forcenergy Inc gjorde en vinst efter skatt på 6 , 2 miljoner dollar årets första nio månader jämfört med en förlust på 2 , 0 miljoner dollar motsvarande period i fjol . Forcenergys andel i Forcenergy Inc ' s resultat under rapportperioden beräknas till ca 35 , 9 Mkr före skatt , motsvarande ca 2 , 49 kr per aktie . Efter skatt blir andelen ca 22 , 1 Mkr , motsvarande ca 1 , 54 kr per aktie , skriver Forcenergy i ett pressmeddelande . " Forcenergy Inc svarar för huvuddelen av vårt resultat och substansvärde . Den fortsatt positiva utvecklingen i USA får därför fullt genomslag i Forcenergy - koncernen i form av högre resultat - och värdetillväxt " , kommenterar Eric Forss , VD i Forcenergy AB . Forcenergy Inc ' s försäljningsintäkter ökade till 94 , 8 miljoner dollar under de nio månaderna från 52 , 4 miljoner dollar samma period föregående år . Produktionen och försäljningen av olja och gas steg med 50 % till ca 6 , 6 miljoner fat oljeekvivalent ( Boe ) . Oljeproduktionen steg till 2 , 84 miljoner fat jämfört med 1 , 68 miljoner samma period i fjol . Produktionen av naturgas ökade till 22 , 3 miljoner kubikfot ( 16 , 1 ) . Det genomsnittliga erhållna gaspriset ökade med 36 % till 2 , 11 dollar per tusen kubikfot medan det genomsnittliga oljepriset var 16 , 65 dollar per fat ( 16 , 03 ) . Forcenergy äger 49 , 5 % i Forcenergy Inc . Efter planerad nyemission , konvertering och försäljning av aktier i Forcenergy Inc , väntas Forcenergys minska innehavet till ca 39 % i Forcenergy Inc . - Kristina Zetterlund 08 - 700 1005 . ( c ) Reuters Limited 1996 . 
