Lehman har målkurs 630 kr på Electrolux . STOCKHOLM , 13 juni ( Reuter ) - Amerikanska investmentbanken Lehman Brothers har en riktkurs i Electrolux på 630 kr på medellång sikt . " Med tanke på de tillgångar som finns i bolaget , är aktien undervärderad . Vi har en målkurs på medellång sikt på 630 kr " , säger Chris Heminway på Lehman Brothers . Han jämför hur tillgångarna i Electrolux värderas i jämförelse med andra europeiska verkstadsföretag . " Före gårdagens besked värderades Electrolux till 145 % av sysselsatt kapital jämfört med 185 % för genomsnittet för europeiska verkstadsföretag . Om Electrolux lyckas kan det vara rimligt att det kommer upp till genomsnittet för europeiska verkstadsföretag " , menar Heminway . Han påpekar dock att det finns osäkerhetsfaktorer . " Det här programmet garanterar inte att bolaget lyckas nå dit . Det kommer att finnas risker men också möjlighet till positiva överraskningar . Det här strukturprogrammet tar exempelvis inte hänsyn till de positiva effekter som en uppgång i konjunkturen ger " , säger han . Lehman Brothers satte på fredagen upp Electrolux på sin " recommended list " för europeiska aktier . - Joel Dahlberg 08 - 700 1007 . ( c ) Reuters Limited 1997 . 
