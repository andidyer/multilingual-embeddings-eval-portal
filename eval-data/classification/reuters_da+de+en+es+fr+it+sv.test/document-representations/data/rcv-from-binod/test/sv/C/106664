Skanska spår resultatförbättringar - VD . STOCKHOLM , 17 april ( Reuter ) - Bygg - och fastighetsbolaget Skanska spår ett förbättrat resultat både inom Industriverksamheten och i den internationella verksamheten . Det skriver bolagets VD Melker Schörling i årsredovisningen . " Jag bedömmer . . . att vi nu har en bra bas för att nå en betydande resultatförbättring i industriverksamheten redan under innevarande år " , säger Schörling . Han menar också att den internationella verksamheten kan förbättra sitt resultat och sina marginaler . " För 1996 visar denna relativt oförändrade resultat och marginaler , men den underliggande resultattrenden är dock positiv . Som helhet bedömmer jag att marginalen är i nivå med vad man normalt kan räkna med . Jag baserar det på att två tredjedelar av faktureringen i vår internationella byggverksamhet avser verksamheten i USA , där så kallade construction management - uppdrag med jämförelsevis låga marginaler är dominerande " , skriver Schörling och fortsätter : " Vår amerikanska verksamhet har haft en god orderingång under de första månaderna av 1997 . " - Henrik Persson 08 - 700 1011 . ( c ) Reuters Limited 1997 . 
