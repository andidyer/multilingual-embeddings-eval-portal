Avesta klassisk spekulationsaktie - AV . STOCKHOLM , 28 maj ( Reuter ) - Avesta Sheffield är en klassisk spekulationsplacering . Aktien är bara köpvärd för den som är beredd att ta risken att priserna på rostfritt stål faller igen eller för den som räknar med ett uppköp från British Steel . Det skriver Affärsvärlden i en analys . " Kostnadssänkande program har pågått kontinuerligt sedan det nya Avesta bildades 1984 . . . Men mer behöver göras , både i stort och smått , för att få en kostnadsnivå som ligger i nivå med de bästa konkurrenterna " , skriver tidningen . Affärsvärlden jämför också Avesta med finska Outokumpu Stainless och pekar på att skillnaderna i lönsamhet mellan de båda bolagen står att finna i Outokumpus effektiva tillverkning . Outokumpu har investerat kraftigt i kapacitet och höjt stålsmältningskapaciteten från 440 . 000 till 540 . 000 ton . Det finska företaget investerar för närvarande ca 1 miljard mark i ett nytt kallvalsverk i Torneå . " Icke förvånande utpekas Outokumpu av kollegorna som ' bov ' även när det gäller att bidra till överkapacitet i branschen . Men de skulle i stället kunna se företaget som en benchmark för sina egna tillverkningskostnader " , skriver tidningen . Affärsvärlden anser att Avesta kommer att förbättra sitt resultat under året , men att storleken på förbättringen är svårspådd . Tidningen spår att vinsten blir 500 Mkr eller drygt 2 kr per aktie . " Förutsättningen är att prisökningarna fortsätter i ganska måttlig takt , så som den senaste utvecklingen på visat . Men marknadsläget är fortfarande labilt . Det kan lika gärna bli en snabb prisuppgång som ett nytt bakslag " , heter det i analysen . Slutsatsen blir att Avestakursen har ett betydande inslag av spekulation om att huvudägaren British Steel ska lägga bud på utestående aktier i bolaget . Aktien är därför en klassisk spekulationsplacering . " Bara för den som känner sig övertygad om att det inte blir något prisbakslag eller är beredd att ta den risken är den köpvärd . " - Jörgen Österberg 08 - 700 1008 . ( c ) Reuters Limited 1997 . 
