Frontline flyttar till Bermuda . STOCKHOLM , 13 maj ( Reuter ) - Hemen Holding B . V . , huvudägare i Frontline , föreslår övriga aktieägare att Frontline AB flyttar verksamheten till Frontline Ltd på Bermuda . Det skriver Frontline i ett pressmeddelande . För en aktie i Frontline AB erbjuds en nyemitterad aktie i Frontline Ltd och för en konvertibel i Frontline AB om nominellt 10 kr erbjuds 103 % kontant . " Utflyttningen beräknas medföra årliga kostnadsbesparingar i storleksordningen 25 Mkr från och med 1998 " , skriver bolaget . Frontline kommer att söka notering på Oslo Börs och senare även i New York . Bolagets nuvarande VD Kjell Jonson kommer att lämna sin befattning i samband med bolagsstämman den 13 juni . Notering på Oslo Börs väntas ske omkring den 4 juli 1997 . Därefter kommer Frontline att avnoteras på Stockholmsbörsen , uppger Kjell Jonson för Reuters . Prospektet offentliggörs den 30 maj . - Kristina Zetterlund 08 - 700 1005 . ( c ) Reuters Limited 1997 . 
