Mertzig ser ingen delning av Trygg - DI . STOCKHOLM , 30 juni ( Reuter ) - En delning av försäkringsbolaget Trygg - Hansa verkar osannolik . Det säger Hans Mertzig , ordförande i Trygg - Stiftelsen , till Dagens Industri . " Att dela Trygg - Hansa vore detsamma som att slakta företaget , vilket vore väldigt konstigt . Stiftelsekonstruktionen har ju kommit till just för att hålla ihop bolaget " , säger Mertzig . Trygg - Stiftelsen är största ägare i Trygg - Hansa med nära 24 % av kapital och 40 % av röster . Dagens Industri skriver att spekulationer om att Trygg - Hansa kommer att delas i en sakdel och en liv - och kapitalförvaltningsdel har florerat på marknaden . Mertzig , som också sitter i styrelsen för Trygg - Hansa , uppger att han inte har diskuterat någon sådan delning med Trygg - Hansas ledning . - Kristina Zetterlund 08 - 700 1005 . ( c ) Reuters Limited 1997 . 
