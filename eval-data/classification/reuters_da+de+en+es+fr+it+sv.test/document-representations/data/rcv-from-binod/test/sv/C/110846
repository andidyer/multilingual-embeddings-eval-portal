ANALYS - Upplagt för rally i Kinnevik . STOCKHOLM , 21 juli ( Reuter ) - Kinnevikaktien är undervärderad och kan skjuta i höjden när placerare börjar uppskatta Modern Times Group ( MTG ) och posten i Millicom International Cellular ( MIC ) , spår analytiker . " Aktien är undervärderad idag . Riktkursen är närmare 300 kronor " , säger Ulf Hellzen , analytiker på Swedbank , till Reuters . " MIC har gått bra och Kinneviks andel av bolaget borde få lite mer genomslag i kursen . Det kan också bli en viss kursreaktion när MTG delas ut den 15 september . Dessutom förväntar jag mig att MTG handlas upp succesivt i takt med att kostnadsnedskärningarna får effekt och i takt med marknadstillväxten . Det är en trestegsraket för Kinnevik " , säger Hellzen . Kinnevik håller 34 % i MIC som har avancerat cirka 79 % på börsen i Luxemburg hittills i år . Från slutet av april till mitten av juli steg MIC 20 % medan Kinnevik segade sig 7 , 6 % högre . Det Stenbeckskontrollerade media - , telekom - och skogskonglomeratet har även halkat rejält efter andra svenska aktier i år . Medan OMX - indexet har svingat sig upp 34 % hittills under 1997 så har Kinnevik endast klättrat 20 % . Analytiker pekar på att flera delar av Kinnevik handlas med rabatt , bland annat Modern Times Group ( MTG ) som har varit ett stort problembarn med dålig lönsamhet men som nu är på väg att komma på fötter . Enligt en analys från Nordiska handlas Kinnevikaktien med 34 % substansrabatt om man inkluderar Millicoms nuvarande börsvärde och värderar Korsnäs skog och skogsrörelse separat , vilket skulle ge ett substansvärde på 340 - 350 kronor per aktie . " Vi ser ingen anledning till att rabatten skall var så hög tvärtom kommer den förestående utdelningen av MTG att underlätta värderingen av Kinnevik och lyfta fram värdena i de dominerande Korsnäs - och Millicominnehvaven " , skriver Nordiska . Nordiska förväntar sig att Kinnevikaktien klättrar till över 250 kronor , upp mot 280 kronor , och ser inte 300 kronor som någon orimlighet på lång sikt . Efter utdelningen kommer Kinnevik nästan att vara ett rent skogsbolag , enligt Nordiska som antar att delar av Millicom kommer att läggas i MTG , och då finns ingen anledning att rabattera det gentemot andra skogsföretag . Den så kallade Stenbecksrabatten borde inte påverka Kinnevik utan i så fall Invik eftersom en sådan rabatt inte är uppenbar i andra Stenbecksrelaterade dotterbolag , enligt Nordiska . Även BörsInsikts tekniska analys pekar ut Kinnevik som en köpkandidat genom att säga att den har börjat en primärtrend upp . " Mycket talar för att den kommer att utvecklas bra relativt börsen de närmaste månaderna " , skriver BörsInsikt . - Birgitta Forsberg 08 - 700 1006 . ( c ) Reuters Limited 1997 . 
