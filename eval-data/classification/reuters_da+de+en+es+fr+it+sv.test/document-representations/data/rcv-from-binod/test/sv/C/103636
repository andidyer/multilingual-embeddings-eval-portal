HANDELSBANKEN SÄLJER TROLIGEN STADSHYPOTEK BANK . STOCKHOLM , 18 feb ( Reuter ) - Handelsbanken ska nu titta ordentligt på Stadshypotek Bank och diskutera huruvida strategin om att inte ha en separat telefonbank ska omprövas . Om så inte är fallet kommer Stadshypotek Bank att säljas . Det sade Handelsbankens koncernchef Arne Mårtensson vid en presskonferens på tisdagen . " Stadshypotek Bank är en förnämlig bank , men det finns ett internt beslut om att vi inte ska ha en separat telefonbank . Vill vi ändra oss på den sidan har vi historiens chans nu . Vi ska titta på det här och om vi väljer att hålla fast vid strategin , vilket jag tror , ska vi sälja Stadshypotek Bank " , sade Mårtensson . - Jörgen Österberg 08 - 700 1008 . ( c ) Reuters Limited 1997 . 
