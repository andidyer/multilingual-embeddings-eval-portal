RÄNTA / VALUTA - Långräntan slutar kraftigt upp . * * * * Ränte / valutanoteringar idag * * * * Jämförelse 9 . 20 11 . 45 14 . 05 16 . 15 SSVX ( 6 mån ) 4 , 18 4 , 18 4 , 18 4 , 19 4 , 15 1039 ( 5 år ) 6 , 34 6 , 35 6 , 36 6 , 37 6 , 27 1037 ( 10 år ) 7 , 31 7 , 33 7 , 34 7 , 36 7 , 24 TYSKSPREAD 136 137 138 141 137 DEM / SEK 4 , 4815 4 , 4830 4 , 4870 4 , 5130 4 , 4620 USD / SEK 7 , 6934 7 , 6870 7 , 6989 7 , 7548 7 , 6643 TCW - INDEX 121 , 60 121 , 63 121 , 76 122 , 50 121 , 19 USD / DEM 1 , 7158 1 , 7152 1 , 7149 1 , 7179 1 , 7176 - - - - - - - - - - - jämförelsen avser senaste stängning - - - - - - - - - - - STOCKHOLM , 25 april ( Reuter ) - De långa räntorna steg ordentligt och kronan tappade kraftigt på oro över EMU - projektet . Uppgången startade redan efter den svenska stängningen i går och divergenshandeln präglade därför handeln redan från starten . " Det är surt som tusan . Nu tvivlar till och med bundesbank på att EMU startar i tid " , sade en handlare . Den tioåriga obligationsräntan klättrade hela 12 punkter till 7 , 36 % och ränteskillnaden mellan svenska och tyska långa obligationer ökade 4 punkter till 141 . För halvårsväxlarna stannade uppgången på 4 punkter . Närmast i fokus står förutom EMU helgens G7 - möte och nästa veckas tunga USA - statistik . " En representant för den amerikanska centralbanken varnade i går för att den amerikanska ekonomin är för stark . Sedan steg den tyska terminen och övriga Europa också på den franska opinionsundersökningen i går " , sade en handlare . Enligt torsdagens franska opinionsundersökning finns det bara ett magert stöd för den konservativa regeringen . Dessutom ville 69 % av de tillfrågade ha en ny folkomröstning om euron . Den tyske bundesbankledamoten Reimut Jochimsen sade i ett tal i Luxemburg att EMU endast kan starta i tid med ett mindre antal kvalificerade länder . Han sade att han inte stöder talet om att försena EMU - projektet , men att en försening inte helt kan uteslutas . Det oroade de redan skakiga marknaderna ytterligare . Den tyske förbundskanslern Helmut Kohl uteslöt dock på fredagen för första gången en försening av EMU och bekräftade att Tyskland kommer att klara alla krav . USA - räntorna steg under natten och fortsatte upp när marknaden öppnade på fredagen . Den amerikanska försäljningen av befintliga hus i mars föll 2 , 8 % till 4 , 11 miljoner mot förväntat 4 , 14 miljoner vilket drev upp USA - räntan ytterligare . I nästa vecka kommer bland annat uppgifter om den amerikanska BNP - tillväxten , inköpsindexet NAPM och arbetslöshetsstatistik , som kan ge fler fingervisningar om styrkan i tillväxten . Kronan sjönk till 4 , 5130 kr mot D - marken från 4 , 4620 kr . Enligt handlare beror det till stor del på att kronan brutit igenom ett viktigt motstånd mot D - marken och att flera stopp - loss order utlösts . Nästa motstånd för kronan uppges ligga på 4 , 5150 kr mot D - marken . Det svenska handelsnettot för mars blev 9 , 1 Mkr mot förväntat 11 , 4 Mkr medan producentpriserna utföll precis som förväntat med en ökning på 0 , 4 % för samma månaden . Siffrorna gav dock ingen reaktion i marknaden . - - Barbara Taltavull 08 - 700 1019 " Sverige ligger överhuvudtaget inte i fokus . Vi kan inte spreada ihop om det inte kommer ut något positivt . Jag tror att det är så att folk helt enkelt inte vill ligga långa över helgen i rädsla över att det kommer ut något nytt i tidningarna " , sade en chefhandlare . ( c ) Reuters Limited 1997 . 
