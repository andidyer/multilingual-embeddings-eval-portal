Entra Data vände till vinst på 0 , 9 Mkr . STOCKHOLM , 13 aug ( Reuter ) - Entra Data gjorde en vinst före skatt på 0 , 9 Mkr för årets första halvår , jämfört med en förlust på 3 , 3 Mkr för motsvarande period i fjol , skriver Entra Data i sin halvårsrapport . Bolaget spår ett helårsresultat på 23 - 27 Mkr , jämfört med fjolårets vinst på 16 , 7 Mkr . Omsättningen bedöms uppgå till ca 200 Mkr . " Det uppnådda resultatet under första halvåret ligger i linje med ett förbättrat resultat på helårsbasis jämfört med föregående år " . En betydande del av koncernens vinst kommer under årets sista kvartal på grund av inköpsmönstret för programvarulicenser . Omsättningen ökade med 44 % till 82 Mkr för årets sex första månader . Marknadssituationen har varit oförändrat positiv under första halvåret och en fortsatt stark utveckling förutses för helåret . Hela Entra Datas programutbud , Entra Family , är nu anpassat för internet . Utvecklingen av nästa generations version har påbörjats och den första delleveransen planeras till nästa år . En betydande del av investeringen finansieras av kunderna . " Efterfrågan av internetlösningar ökar snabbt inom finansområdet och bedöms medföra nya tjänster och distributionssystem " , skriver Entra Data . - Peter Fellman 08 - 700 1016 . ( c ) Reuters Limited 1997 . 
