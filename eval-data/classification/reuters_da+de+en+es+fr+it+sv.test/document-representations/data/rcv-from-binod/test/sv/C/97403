ESSELTE ÖKAR TAKTEN I FÖRETAGSKÖP . STOCKHOLM , 16 sept ( Reuter ) - Esselte kommer att fortsätta sina köp av företag runtom i världen under hösten . Hittills i år har bolaget köpt sex företag med en total försäljning på cirka 675 Mkr . " Våra aktieägare har gett oss mandat att köpa företag för 1 , 0 - 1 , 5 Mdr under 1996 . Så det kommer att bli flera affärer i höst " , säger informationschef Bengt Wikander till Reuters . Enligt Wikander har Esselte ännu inte förvärvat företag ens för hälften av den summa som är planerad för 1996 . " Vi har ändrat vår strategi inom Esselte . Vi måste växa för att kunna ge våra ägare tillräcklig avkastning på deras investerade kapital " , förklarar Wikander den snabba förvärvstakten . Det österrikiska familjeföretaget Karl Bene & Co är Österrikes ledande kontorsvaruföretag med en omsättning på 160 Mkr under 1996 . Esseltes tidigare dotterbolag i Österrike omsätter cirka 25 Mkr . " I framtiden är det tänkt att de här två bolagen ska fungera som ett företag " , säger Wikander till Reuters . - Peter Fellman 08 - 700 1007 . ( c ) Reuters Limited 1996 . 
