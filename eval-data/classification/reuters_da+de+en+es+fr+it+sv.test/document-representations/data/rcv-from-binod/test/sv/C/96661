ANDRA HALVÅRET BLIR BÄTTRE FÖR TV4 - VD . STOCKHOLM , 27 aug ( Reuter ) - Det andra halvåret i år ser ut att bli bättre för TV4 än det första halvåret . Det säger TV4 : s VD Christer Forsström till Reuters . Någon prognos vill han däremot inte ge . " Någon prognos kommer jag inte att lämna . Det enda vi säger är att det verkar som om andra halvåret i år blir bättre än första halvåret " , säger Forsström . Han understryker att det uttalandet bygger på att TV4 gått bättre under juli och augusti och att det är en kort period . " Annonsmarknaden ser litet bättre ut inför det andra halvåret , men återigen understryker jag att det uttalandet bygger på en kort period " , säger Forsström . På måndagen redovisade TV4 en förlust efter finansnetto på 34 , 6 Mkr jämfört med en vinst på 132 , 7 Mkr för motsvarande period i fjol . Årets halvårsresultat beslastades bland annat med ersättningen till AirTime på 91 , 9 Mkr . - Henrik Alberius 08 - 700 1250 . ( c ) Reuters Limited 1996 . 
