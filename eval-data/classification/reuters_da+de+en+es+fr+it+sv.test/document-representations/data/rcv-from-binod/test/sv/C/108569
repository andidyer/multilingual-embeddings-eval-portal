Oxigene i samarbete med Arizona universitet . STOCKHOLM , 28 maj ( Reuter ) - Oxigene har inlett ett samarbete med Arizona State University kring utvecklingen av ' Combretastatin A - 4 prodrug ' . Det nya medlet är ett potentiellt läkemedel för cancerbehandling , skriver bolaget i ett pressmeddelande . Avtalet ger Oxigene option att mot royalty förvärva exklusiva världsmarknadsrättigheter till läkemedlet . Combretastatin A - 4 är ett naturligt ämne från ett sydafrikanskt träd . Ämnet har framställts syntetiskt och visat låg giftighet vid djurförsök . " Resultaten indikerar att Combretastatin A - 4 effektivt dödar elakartade tumörer genom att förhindra bildandet av nya blodkärl " , skriver Oxigene . " Vår målsättning är att inleda kliniska prövningar med Combretastatin A - 4 prodrug i USA och Europa inom de närmaste 12 - 18 månaderna " , säger Oxigenes VD Björn Nordenvall i en kommentar . - Henrik Persson 08 - 700 1011 . ( c ) Reuters Limited 1997 . 
