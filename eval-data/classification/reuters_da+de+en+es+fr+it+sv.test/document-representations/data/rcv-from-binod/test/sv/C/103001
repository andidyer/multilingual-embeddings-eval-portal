BARSEBÄCK 10 % AV ABB ATOMS OMSÄTTNING - VD . STOCKHOLM , 7 feb ( Reuter ) - En förtida avveckling av båda reaktorerna vid Barsebäck skulle innebära ett bortfall på 10 % av ABB Atoms omsättning på knappt 1 , 5 Mdr . Det uppger bolagets VD Stefan Olsson till Reuters . " 10 % av ABB Atoms omsättning går till Barsebäck " , säger Olsson . Olsson tror dock att bolaget har stora möjligheter att kunna kompensera bortfallet . På bränslesidan kan ABB Atom expandera i utlandet . " Vi ser möjligheter i de länder med stora kärnkraftsprogram " , säger Olsson . För närvarande ligger knappt 40 % av ABB Atoms omsättning utanför Sverige . Leverans sker till bland annat Tyskland , Schweiz och Belgien . " Nu är vi mogna för att göra en större leverans till Frankrike i slutet av året " , säger Olsson . En större leverans innebär det bränslebehov en reaktor har för att kunna köra ett år . ABB Atom hoppas även få fler leveranser i Frankrike framöver . Landet har 56 reaktorer i drift , enligt Olsson . Fokus vilar även på Finland där förhoppningarna är stora om att ännu ett kärnkraftverk ska byggas . Olsson betonar att det nordiska grannlandet är i behov av elproduktion . Dessutom har Finland den finansiella styrkan och infrastrukturen som krävs . Politiska beslut har tidigare hindrat uppförandet av ett nytt kärnkraftverk . " Vi på ABB Atom följer det väldigt noga , vi tror att det vänder " , säger Olsson och tillägger att bolaget kommer att anstränga sig för att ge attraktiva anbud . Om Barsebäck läggs ned väntas bortfallet på ABB Atoms servicesida dock inte kunna kompenseras i utlandet . På servicesidan är ambitionen att expandera inom Sverige och de övriga kärnkraftverken , enligt Olsson . - Kristina Zetterlund 08 - 700 1005 . ( c ) Reuters Limited 1997 . 
