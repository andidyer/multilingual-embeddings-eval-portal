Ericsson ska ge ut 6 - 10 mobiltelefoner per år - FTi . STOCKHOLM , 23 maj ( Reuter ) - Ericsson ska i fortsättningen lansera 6 - 10 nya mobiltelefoner om året . Hittills har det varit en modell per år , skriver Finanstidningen . Bolaget har identifierat fem grupper av mobiltelefonanvändare . Varje grupp kräver olika funktioner och design på sina mobiltelefoner . Ericsson lanserade tre nya modeller på torsdagen . Ericsson har haft stora problem med leveranserna av den senaste modellen GF788 " Vi har ofantliga mängder restorder på GF788 och det är som ett svart hål . Vi kör dygnet runt men allt vi producerar försvinner omedelbart . Under juni hoppas vi komma ifatt med leveranserna " , säger Pär Sveen , chef för mobiltelefoner i Sverige . Missar bolaget möjlig försäljning under ett par månader på grund av leveranssvårigheter blir det svårt att kompensera den förlusten längre fram , skriver tidningen . ( c ) Reuters Limited 1997 . 
