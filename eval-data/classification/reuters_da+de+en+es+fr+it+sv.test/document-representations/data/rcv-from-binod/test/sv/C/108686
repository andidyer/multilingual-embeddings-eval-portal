P & U i fusionssamtal med Amersham - DI . STOCKHOLM , 30 maj ( Reuter ) - Pharmacia & Upjohn är i slutförhandlingar med brittiska Amersham om ett samgående mellan Amersham och P & U : s dotterbolag Biotech . Det uppger Dagens Industri som hänvisar till uppgifter till tidningen . " Vi ger inga kommentarer under pågående processer . Men vår förhoppning är att ge ett besked före halvårsskiftet " , säger Pharmacia Biotechs VD Arne Forsell . Pharmacia Biotech och Amersham är tillsammans värda ca 15 Mdr . Enligt vad tidningen erfar var Amersham för två veckor sedan i Uppsala och gjorde en så kallad due diligence , eller finansiell besiktning , av Pharmacia Biotech . P & U har tidigare sagt att man inte vill sälja hela dotterbolaget utan behålla ett inflytande över verksamheten . " Det talar för att förhandlingarna mellan de två bolagen leder till ett samgående " , skriver tidningen . Pharmacia Biotech utvecklar instrument till bioteknologisk forskning medan Amersham utvecklar och säljer specialdesignade forskningsprodukter och diagnostiska verktyg . - Kristina Zetterlund 08 - 700 1005 . ( c ) Reuters Limited 1997 . 
