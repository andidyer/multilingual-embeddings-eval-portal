REPORÄNTAN KAN HÖJAS MOT SLUTET AV 1997 - TCO . STOCKHOLM , 19 dec ( Reuter ) - Riksbanken kommer att driva en lättare räntepolitik under det kommande halvåret , för att sedan eventuellt höja reporäntan . Det skriver TCO i sin höstrapport . " Vi gör bedömningen att reporäntan kommer att sänkas en bit in på 1997 . Önskan om att upprätthålla en stabil , stark kronkurs och signaler om en starkare konjunktur innebär emellertid att en korrigering uppåt kan komma att ske mot slutet av året " , skriver TCO . Organisationen gör bedömningen att reporäntan kommer att ligga på 4 , 50 % ( 4 , 10 ) den 31 december 1997 , samtidigt som långräntan bedöms ha stigit från nuvarande 7 , 00 % till 7 , 20 % . " Vi utgår i vår prognos från bedömningen att kronan försvagas gentemot US - dollarn till cirka 6 , 90 under 1997 . Riksbankens ambition att stabilisera kronkursen gör också att förhållandet mot D - marken endast förändras marginellt till 4 , 40 under 1997 " , skriver TCO . - Peter Fellman 08 - 700 1007 . ( c ) Reuters Limited 1996 . 
