Industrivärden intresserad av Sandvik - VA . STOCKHOLM , 10 mars ( Reuter ) - Industrivärden är intresserad av Skanskas 26 - procentiga post i Sandvik , enligt tidningen Veckans Affärers slutsats av Industrivärdens VD Clas Reuterskiölds uttalande till tidningen . " Skanskas Sandvik - aktier är värda över tio miljarder kronor . Det är svårt att se någon annan industriell köpare " , skriver tidningen som konstaterar att Industrivärden har tillräckligt med finansiella resurser för att klara en sådan affär . Om Industrivärden är intresserade av Skanska eller för den delen SKF vill inte Reuterskiöld kommentera direkt men säger till tidningen : " Min princip är att inte kommentera sådant , men det ligger i ett investmentbolags natur att ständigt räkna på olika investeringar " . ( c ) Reuters Limited 1997 . 
