SECURUM SÄLJER INNEHAV I AKZO NOBEL . STOCKHOLM , 27 feb ( Reuter ) - Securum planerar en snar utförsäljning av det resterande innehavet i Akzo Nobel . Försäljningen ska ske i form av ett publikt anbudsförfarande . " Beroende på marknadsförutsättningar , bör offentliggörandet av inledningen av anbudsförfarandet komma att ske idag efter Amsterdambörsens stängning " , skriver Securum . Securum kommer därmed sälja sitt innehav tidigare än planerat . Securum hade ett avtal med Akzo Nobel som reglerade ägandet fram till april 1998 . Fullföljandet av utförsäljningen är villkorat av att de finansiella villkoren för transaktionen är tillfredsställande samt att distributionen av aktierna bedöms leda till en stabil eftermarknad i Akzo Nobelaktien . Försäljningen omfattar ca 7 , 3 miljoner aktier eller 10 , 2 % av kapitalet i Akzo Nobel . Postens börsvärde är drygt 8 Mdr . Enligt Securums informationsdirektör Jan Engström kan endast ett dramatisk kursfall i Akzo Nobel eller på aktiemarknaden som helhet hindra utförsäljningen . " Om det går som det är tänkt är väl anbudsförfarandet avslutat om en vecka " , säger Engström till Reuters . Efter denna utförsäljning har Securum kvar drygt 2 miljoner aktier i Akzo Nobel men Securum har ställt ut optioner på de aktierna . Optionerna löper till maj 1998 och har ett lösenpris på 215 gulden . Kursen i Akzo Nobel steg på torsdagsmorgonen med 1 % till 286 gulden . - Joel Dahlberg 08 - 700 1011 . ( c ) Reuters Limited 1997 . 
