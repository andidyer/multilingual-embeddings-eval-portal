Feldt spår stabil tillväxt i 3 - 5 år . STOCKHOLM , 10 juni ( Reuter ) - Sverige kan ha tre till fem år av ekonomisk tillväxt på i genomsnitt 2 , 0 % - 2 , 5 % per år och stabil inflation . Det sade Riksbankens ordförande Kjell - Olof Feldt på Industrins Utredningsinstitut ( IUI ) på tisdagen . " Vi kan ha några år med stabil ekonomi , tre till fem år med stabil tillväxt på 2 , 0 % - 2 , 5 % i genomsnitt och med inflationen under kontroll " , sade Feldt . Den här tiden måste utnyttjas till att genomföra djupa strukturella förändringar i välfärdssystemet , enligt Feldt . " Nu har vi tid att göra välfärdsstaten mera robust , att slimma den till en volym där den kan klara sig . Kan vi inte genomföra detta är risken stor att vi går från 90 - talets kris till nästa kris " , sade Feldt . I den kommande valrörelsen efterlyser han en fokusering på hur offentliga kostnader kan minskas i stället för en tävlan om vilket parti som lovar de största skattesänkningarna . " Det är oviktigt att höra om sänkta skatter innan vi vet hur kostnaderna ska minskas . Vi har inte löst finansieringen av välfärdssamhället " , konstaterade Feldt . - Peter Fellman 08 - 700 1016 . ( c ) Reuters Limited 1997 . 
