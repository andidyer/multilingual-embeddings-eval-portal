ASSIDOMÄN INVESTERAR 476 MKR . STOCKHOLM , 20 feb ( Reuter ) - Assidomän investerar 476 Mkr i Skärblacka och det nya Tech Centret i Frövi , skriver bolaget i ett pressmeddelande . Av detta gäller 436 Mkr i anläggningarna i Skärblacka . Beslutet innebär en ombyggnad av sodapannan i Skärblacka för 144 Mkr . Detta för att höja driftssäkerheten . Säckpappersmaskinen PM9 byggs om för 235 Mkr för att öka produktiviteten . Dessutom satsas 57 Mkr för att förstärka kraftförsörjningen vid Skärblackabruket . Arbetena vid Skärblacka kommer genomföras i november i år . Samtidigt meddelar Assidomän att den tidigare beslutade ombyggnaden av PM7 senareläggs till november . Vid det nya Tech Center i Frövi installeras i slutet av 1997 en pilotbestryckningsanläggning för 40 Mkr , skriver Assidomän . - Olle Lindström 08 - 700 1015 . ( c ) Reuters Limited 1997 . 
