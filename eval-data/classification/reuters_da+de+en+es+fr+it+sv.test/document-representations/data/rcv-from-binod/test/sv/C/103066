RÄNTEBÄRANDE PAPPER LYFTE CELSIUS - VVD . STOCKHOLM , 10 feb ( Reuter ) - Det var investeringar i räntebärande papper som lyfte Celsius resultat för 1996 . För 1997 spår Celsius att finansnettot kommer att minska , medan det operativa resultatet ökar något . " I princip hela uppgången från vår prognos på 275 Mkr ligger på finansnettot och det är räntemarknaden som har utvecklats psoitivare än vi trodde . . . För 1997 tror vi inte att finansnettot blir lika bra men det operativa resultatet kommer att stiga " , säger Kent Johansson vice VD i Celsius . Anledningen till att finansnettot står för en så stor del är att nästan alla stora order betalas i förskott . " Finansnettot är så viktigt för oss att man nästan kan säga att det är en del av rörelsen " , säger Johansson . - Henrik Persson 08 - 700 1011 . ( c ) Reuters Limited 1997 . 
