Troligen förlust för Evidentia 1997 - VD . STOCKHOLM , 22 april ( Reuter ) - Evidentia kommer troligtvis att visa förlustsiffror under 1997 . Det sade bolagets VD Dag Klerfelt vid en analytikerträff på tisdagen . " Det ligger i farans riktning med en smärre förlust 1997 " , sade Klerfelt . Han menade dock att resultatet nu har vänt för bilhandelskedjan Philipson . " Efter första kvartalet är vi ganska säkra på att det har vänt och resultatet kommer att bli en bit över nollstrecket " , sade Klerfelt . Tidigare har Evidentia prognostiserat en vinst på 15 - 30 Mkr för Philipson . Köpcentrat Stinsen skulle förbättra sitt resultat 1997 . " Vi spår en omsättningsökning på 20 % 1997 och vi når break - even vid omsättning på 400 Mkr " , sade Klerfelt . Förra året omsatte Stinsen 342 Mkr . I september 1998 när vägen mellan Täby och Vällingby är invigd tror Klerfelt att omsättningen kan öka till 500 Mkr . " Då har vi nått Stinsens fulla kapacitet och det kan bli aktuellt att utvärdera den byggrätt som finns i området " , sade Klerfelt . - Henrik Persson 08 - 700 1011 . ( c ) Reuters Limited 1997 . 
