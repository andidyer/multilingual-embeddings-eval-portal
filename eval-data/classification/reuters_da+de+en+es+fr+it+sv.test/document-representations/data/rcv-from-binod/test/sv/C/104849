Scandic når rörelsemarginal på 6 % om 2 - 3 år . STOCKHOLM , 11 mars ( Reuter ) - Hotellkedjan Scandics mål om en rörelsemarginal på 6 % beräknas kunna uppnås inom 2 - 3 år , beroende på hur den tyska konjunkturen utvecklas . Det sade Scandics VD Roland Nilsson på en analytikerträff på tisdagen . " Det här är en oerhört viktig fokus för oss . . . inom ett par tre år borde vi kunna nå detta " , sade Nilsson . Uppdelat på olika poster ska 0 , 4 % hämtas hem på ett bättre kostnadsläge , 0 , 4 % på strukturella förbättringar , främst genom att förbättra lönsamheten inom restaurangverksamheten . Cirka 0 , 7 % bättre rörelsemarginal ska nås genom en bättre kundmix , det vill säga fler fritidsboende ska fylla rummen under framför allt helgerna . Dessutom ska produktiviteten ökas med 1 % genom flexiblare arbetsorganisation . " Här har vi fått facket med oss i Sverige " , sade Nilsson . I 1996 års bokslut redovisar Scandic en rörelsemarginal på 3 , 8 % . " Men egentligen är den högre om man tar hänsyn till en del engångsposter , runt 4 % " , sade Nilsson . - Olle Lindström 08 - 700 1015 . ( c ) Reuters Limited 1997 . 
