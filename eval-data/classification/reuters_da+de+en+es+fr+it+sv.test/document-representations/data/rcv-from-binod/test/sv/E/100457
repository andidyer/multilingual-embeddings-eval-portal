BLIXTINDEX STEG 1 , 5 - 3 , 5 % I NOVEMBER . STOCKHOLM , 10 dec ( Reuter ) - Textilhandlareförbundets blixtindex visar på en försäljningsökning för november på 1 , 5 - 3 , 5 % i löpande priser , skriver förbundet i ett pressmeddelande . Detta motsvarar en försäljningsökning i fasta priser och kalenderkorrigerat på 1 - 3 % . Perioden januari - november visar på en svagt positiv försäljningsutveckling . I löpande priser redovisas en försäljningsökning för årets tio första månader på 0 - 2 % , jämfört med motsvarande period 1995 . Också i fasta priser och kalenderkorrigerat redovisas en försäljningsökning för årets tio första månader på 0 - 2 % . Prisutvecklingen på konfektions - och ekiperingshandeln har varit näst intill oförändrad jämfört med samma period föregående år . " Försäljningen har nu ökat fem månader i rad , vilket är positivt " , skriver förbundet men tillägger : " Förra årets novemberstatistik visade dock en minskning på cirka 3 % , varför optimismen bör vara försiktig . Årets stora försäljningsmånad , främst på herr , är december varför nästa månad är avgörande om beklädnadshandeln haft en försäljningsökning eller minskning för helåret 1996 " . - Peter Fellman 08 - 700 1007 . ( c ) Reuters Limited 1996 . 
