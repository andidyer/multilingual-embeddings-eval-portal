Södra aviserar sannolikt massaprishöjning i april . STOCKHOLM , 7 april ( Reuter ) - Det börjar ljusna på massamarknaden . I mitten av april kommer Södra Cell sannlikt att avisera en prishöjning på massa . Det uppger Södras marknadsdirektör Hans Burmeister för Reuters . " I mitten av månaden kan det bli aktuellt att avisera prishöjningar . . . Vi kan konstatera att efterfrågan tagit sig och att leveransläget är bättre " , säger han . Bakom möjligheten till den eventuella höjningen ligger de amerikanska massaproducenterna Georgia Pacific och Stone Container som aviserat höjningar från den 1 maj . Hur stora höjningarna kan bli är lite för tidigt att säga ännu , menar Burmeister . " Stone har satt märket 580 dollar per ton för långfibrer , så det blir väl någonstans där " , säger han . Enligt Burmeister så hjälper de tagna och planerade produktionsstoppen i mars och april till att sänka utbudet , vilket i sin tur ökar möjligheten till att höja priset . I slutet av veckan eller i början på nästa får vi se om produktionsstoppen minskat lagernivåerna i mars . Då kommer de senaste uppgifterna om massalagren i Nordamerika och Skandinavien , Norscan . Enligt finsk media så planerar även finska skogsföretag att följa de amerikanska prishöjningarna . Nuvarande nivå på massapriset ligger kring 520 dollar per ton . - Olle Lindström 08 - 700 1015 . ( c ) Reuters Limited 1997 . 
