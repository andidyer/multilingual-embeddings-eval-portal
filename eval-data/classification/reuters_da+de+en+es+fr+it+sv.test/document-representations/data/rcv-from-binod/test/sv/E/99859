VERKSTADSINDUSTRI NÄRA ELLER I KONJUNKTURBOTTEN . STOCKHOLM , 26 nov ( Reuter ) - Svensk verkstadsindustri har ännu inte vänt uppåt , utan är i eller nära konjunkturbotten . Det skriver Sveriges Verkstadsindustrier i en konjunkturprognos . Den förväntade återhämtningen framöver begränsas av minskad konkurrenskraft och av att investeringsefterfrågan minskar i Sverige nästa år , skriver Verkstadsindustrierna . " Signalerna och förväntningarna på att konjunkturen i Sverige vänt uppåt efter sommaren var falska eller överdrivna " , skriver Verkstadsindustrierna . I Europa , däribland i Tyskland , har det däremot vänt upp samtidigt som USA - konjunkturen gått in i en lugnare fas av tillväxt under hösten . Under nästa år väntas tillväxten intenationellt fortsätta uppåt , men i Sverige förväntas 1997 bli något av ett mellanår . " För svensk verkstadsindustri kan 1998 blir ett konjunkturmässigt bra år " , skriver Verkstadsindustrierna . Inom verkstadsindustrin har utvecklingen , vid sidan om den kraftigt växande telekommunikationsindustrin , varit svag eller negativ . " Nu när efterfrågan i Europa börjat vända uppåt förbättras dock förutsättningarna också för svensk verkstadsindustri " , skriver Verkstadsindustrierna . Verkstadsindustrierna har dock ingen statistik som visar på att verkstadsindustrin nått botten . " Detta är endast en bedömning . Någon statistik som visar att botten definitivt nåtts eller passerasts saknas ännu " , skriver Verkstadsindustrierna . Verkstadsproduktionen ökar med ca 2 % under 1996 , spår prognosmakarna . - Peter Fellman 08 - 700 1007 . ( c ) Reuters Limited 1996 . 
