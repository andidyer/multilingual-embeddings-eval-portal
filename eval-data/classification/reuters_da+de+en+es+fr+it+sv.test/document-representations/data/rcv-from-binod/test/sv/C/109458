H & M ' s vinst bättre än väntad på 1 . 006 Mkr . STOCKHOLM , 16 juni ( Reuter ) - Hennes & Mauritz ( H & M : s ) vinst före skatt ökade till 1 . 005 , 9 Mkr årets sex första månader jämfört med 617 , 6 Mkr motsvarande period i fjol . Det var bättre än marknadens förväntningar som pekade på en vinst på 832 Mkr , enligt Reuters enkät . Försäljningen steg till 10 . 179 Mkr ( 7 . 771 ) . Investeringar och nyetableringskostnader sjönk till 326 , 5 Mkr ( 345 , 0 ) . Jämförbara butiker ökade sin försäljning kraftigt på samtliga marknader under perioden . " Den osedvanligt gynnsamma försäljningsutvecklingen i jämförbara butiker tillsammans med tillskottet av nya butiker innebär att H & M - koncernen tagit förhållandevis stora marknadsandelar på samtliga marknader under det första halvåret " , skriver H & M i sin halvårsrapport . Bolaget öppnade 21 nya butiker ( 27 ) under halvåret och ytterligare 35 ( 32 ) nyetableringar planeras för resten av verksamhetsåret . Försäljningsandelen utanför Sverige steg till 78 % ( 74 % ) . Varulagret inklusive så kallade varor på väg ökade med 35 % till 2 . 257 , 3 Mkr . Soliditeten backade till 71 % ( 73 % ) . - Kristina Zetterlund 08 - 700 1005 . ( c ) Reuters Limited 1997 . 
