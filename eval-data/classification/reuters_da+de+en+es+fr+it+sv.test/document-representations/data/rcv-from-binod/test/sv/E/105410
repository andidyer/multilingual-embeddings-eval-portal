Svensk ekonomi utvecklas positivt - Bäckström . STOCKHOLM , 20 mars ( Reuter ) - Det finns mycket som är positivt i svensk ekonomi . Det säger riksbankschef Urban Bäckström i ett tal i Göteborg i kväll . " Det finns mycket som är positivt i svensk ekonomi . Sakta men säkert är vi på väg bort ifrån de senaste decenniernas återkommande ekonomiska problem , som i början på 1990 - talet ledde till en djup kris " , säger han enligt en skriftlig kopia av talet . Fortsätter Sverige att föra en disciplinerad budget - och penningpolitik och att även i övrigt bygga förtroende för den ekonomiska politiken , talar det mesta enligt riksbankschefen för att tillväxten successivt förstärks utan att inflationen tar fart . " Det är i många stycken en ny situation i modern historia . Jag jämför då med 1970 - och 80 - talen . Den låga inflationen vi har idag ansluter dock väl till en äldre och mycket lång svensk tradition " , konstaterade han . Sveriges historiska utveckling visar att låg inflation inte är ett hinder utan snarare en förutsättning för en gynnsam ekonomisk utveckling , enligt riksbankschefen . - Barbara Taltavull 08 - 700 1019 . ( c ) Reuters Limited 1997 . 
