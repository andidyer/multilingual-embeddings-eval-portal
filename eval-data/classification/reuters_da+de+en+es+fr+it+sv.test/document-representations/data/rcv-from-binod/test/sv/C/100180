FUSIONSRYKTEN SAKNAR GRUND - UNIBANKS KRARUP . KÖPENHAMN , 3 dec ( Reuter ) - Direktionschefen i Unibank Thorleif Krarup avvisar helt de rykten om en fusion med S - E - Banken som Dagens Industri refererade på tisdagen . " De saknar grund " , säger Thorleif Krarup till Reuters . Dagens Industri skriver att rykten cirkulerar på finansmarknaden om fusionsförhandlingar mellan Unibank och S - E - Banken . Thorleif Krarup kallar artikeln i Dagens Industri för spekulativ och avvisar den fullständigt . " För oss är strategin en kombination av mindre förvärv , som till exempel köpet av Aros , och en utbyggnad av marknaden själv " , säger Thorleif Krarup som inte anser att tiden är mogen för fusioner över gränserna i Norden . Han säger också att banken inte har några planer på att göra stora fusioner över gränserna . " Jag vill inte utesluta att man om fyra - fem år börjar få en diskussion som den vi hade i Danmark för sex - sju år sedan " , säger Thorleif Krarup . Han pekar på att bankerna i Sverige framför sig har uppgiften att koncentrera den svenska marknaden , innan det kan bli tal om fusioner över gränserna . " Även om våra svenska kolleger var för sig är stora , så är det ingen av dem som har en marknadsandel på mer än 10 - 15 % " , säger Thorleif Krarup . Som jämförelse har de tre största bankerna i Danmark på ca 70 % av den danska marknaden . Dagens Industri nämner också Den Danske Bank som en möjlig fusionspartner för S - E - Banken , men bankdirektör Knud Sörensen på Den Danske Bank har tidigare sagt till Reuters Finans , att nordiska bankfusioner inte är aktuella för tillfället . ( c ) Reuters Limited 1996 . 
