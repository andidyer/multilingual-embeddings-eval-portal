Kalendereffekt ger svagt kv 1 - ASG . STOCKHOLM , 29 april ( Reuter ) - En kraftig kalendereffekt gör att ASG räknar med ett svagt första kvartal i år . Det sade bolagets VD och koncernchef Gunnar Malm på dagens bolagsstämma enligt ett pressmeddelande från ASG . " Den kraftiga kalendereffekten , det vill säga att det var fyra färre arbetsdagar under första kvartalet i år jämfört med i fjol bidrar också till att ASG räknar med ett svagt första kvartal " , sade Malm . Han uttryckte också oro över kostnadsutvecklingen och den kraftiga prispress på transporttjänster som råder på den svenska marknaden . " Under 1996 drabbades ASG av transportstrejken . Konflikten som inte var konkurrensneutral medförde att ASG för att återta förlorade marknadsandelar tvingats pressa priserna och inte kunnat kompensera de kostnadsökningar som avtalsuppgörelsen medfört . Detta skapar naturligtvis ännu större press på kostnadssänkningar i verksamheten " , sade Malm . - Erik Aronsson 08 - 700 1010 . ( c ) Reuters Limited 1997 . 
