( FP ) SÄGER NEJ TILL KRAV PÅ AVSTÄNGD REAKTOR . STOCKHOLM , 23 okt ( Reuter ) - Folkpartiet vill för närvarande inta fatta något beslut om att stänga av en kärnkraftsreaktor . Det framhöll Erik Wassen , partiets förhandlare i den parlamentariskt tillsatta förhandlingsgruppen , när han träffade näringsminister Anders Sundström på onsdagen . " Folkpartiet liberalerna är . . . inte beredda att nu fatta beslut om stängning av minst en reaktor " , säger Wassen till Reuters . När det gäller de två övriga villkoren Sundström ställt för fortsatta förhandlingar håller dock folkpartiet med näringsministern . " Vi delar Energikommissionens bedömning om behovet av el i framtiden och nödvändigheten av el till konkurrenskraftiga priser . Det är också vår uppfattning att det svenska energisystemet successivt skall ställas om så att det blir ekologiskt hållbart " , säger Wassen . I övrigt framhöll Wassen för Sundström att den kommande energiuppgörelsen bör fullfölja tankarna i Linje 2 från folkomröstningen , nämligen " Avveckling med förnuft " . Folkpartiet räknar med att stanna kvar i förhandlingarna med målsättningen att nå en överenskommelse . " Vi räknar med att fortsätta förhandla , men går inte med på alla villkor . Om regeringen inte bjuder in oss framöver så kan vi inte vara med och förhandla " , säger Wassen . - Peter Fellman 08 - 700 1007 . ( c ) Reuters Limited 1996 . 
