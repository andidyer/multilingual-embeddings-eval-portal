ENERGISAMTAL I AVGÖRANDE SKEDE - CENTERN . STOCKHOLM , 9 jan ( Reuter ) - Energiförhandlingarna går nu in ett avgörande skede , eftersom de enligt planerna borde ha varit avslutade redan i december . Det säger centerns partisekreterare Åke Pettersson för Reuters . " Förhandlingarna går nu in i ett helt avgörande skede . Det är hög tid att komma fram till något nu . Jag vill inte nämna något datum , men vi har ju en förhandling i dag " , konstaterar Pettersson . Han dementerar samtidigt de uppgifter som förekommit bland annat i Svenska Dagbladet om hotande sprickor i partiet på grund av energifrågan . " Vår energiförhandlare Lennart Daleus och partiledare Olof Johansson är helt på samma linje . De har endast olika roller i energifrågan . Daleus förhandlar och Johansson avvaktar " , säger Pettersson . Han tror det kan ligga i vissas intressen utanför partiet att föra fram uppgifter om en splittring inom centern . " Det pågår en kraftig lobbyverksamhet som bäst " säger Pettersson . - Peter Fellman 08 - 700 1007 . ( c ) Reuters Limited 1997 . 
