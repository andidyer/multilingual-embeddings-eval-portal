SIFAB REKOMMENDERAR INTE TORNETS BUD . STOCKHOLM , 6 nov ( Reuter ) - Sifabs styrelse rekommenderar inte sina aktieägare att acceptera Tornets bud på Sifab . Det skriver styrelsen i ett särkilt tillägg till bolagets niomånadersrapport . " . . . är det styrelsens uppfattning att Tornets erbjudande motsvarande ca 36 kr per aktie inte är tillräckligt . Styrelsen kan därför inte rekommendera Sifabs aktieägare att acceptera erbjudandet " , skriver styrelsen . Största ägaren i Sifab , Sparta Holding som är Sparbanksföreningens investmentbolag , har sagt sig vara beredd att acceptera Tornets bud . " De tre personer som ingår i Sifabs och Sparta Holdings styrelser har ej deltagit i ovanstående beslut i Sifabs styrelse " , skriver styrelsen . Tornets bud är att för varje Sifabaktie betala ett räntefritt förlagsbevis på nominellt 48 kr med en löptid på fyra år . " Vid nuvarande räntenivå motsvaras förlagsbeviset av ett inlösenvärde om ca 36 kr " , skriver styrelsen som fortsätter : " Erbjudandet är ett kontantbud . Detta innebär att aktieägarna i Sifab inte får del av de synergieeffekter som beräknas uppgå vid samgåendet mellan de båda bolagen . Budet innebär en rabatt på substansvärdet i storleksordningen 30 % . " - Henrik Alberius 08 - 700 1250 . ( c ) Reuters Limited 1996 . 
