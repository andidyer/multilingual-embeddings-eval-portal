MELLANSTORA MÄKLARHUS FÅR DET SVÅRT - HQ ' S DAHLBO . STOCKHOLM , 9 dec ( Reuter ) - Strukturomvandlingen på finansmarknaden kommer för fondkommissionärerna att innebära att små specialfirmor och stora mäklarhus kommer att finnas kvar . De som är mellanstora kommer att få det svårt . Det sade Hagströmer & Qvibergs VD Stefan Dahlbo i en intervju med Reuters på måndagen . " De mellanstora får det nog svårt . Jag tror att vi är precis på gränsen till att räknas till de stora och vi ska jobba på att växa vidare . De mellanstora kommer att få det svårt att hålla takten i datainvesteringar och annat . Jag tror att det kommer att bli fler sammanslagningar mellan mindre firmor " , sade Dahlbo . Han ser både hot och möjligheter i omvandlingen som till stor del beror på intåget från utländska mäklarhus i Sverige . " För oss innebär det en möjlighet på privatsidan och en ökande konkurrens på institutionssidan . Vi måste fortsätta att bygga vidare på analys och ligga långt fram vad gäller data . De tre verksamhetsbenen ger oss stadga och styrka att klara investeringarna " , sade Dahlbo . - Jörgen Österberg 08 - 700 1008 . ( c ) Reuters Limited 1996 . 
