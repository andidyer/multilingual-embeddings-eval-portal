SCANIA - OMSTÄLLNING I SYDAMERIKA KOSTAR 100 MKR . STOCKHOLM , 18 feb ( Reuter ) - Omställningen av Scanias produktion i Europa till den nya 4 - serien drog en dryg kostnad på nästan 1 Mdr i fjol . I Sydamerika kommer omställningen att begränsas till att kosta ca 100 Mkr . Det sade Scanias VD Leif Östling i en intervju med Reuters . " I Sydamerika kommer omställningen att kosta ca 100 Mkr . Vi har tagit över en hel del erfarenheter från Europa dit . En joker är dock hur snabbt våra leverantörer i Brasilien och Argentina reagerar " , sade Östling . Scania har flyttat fram själva omställningen från september i år till januari 1998 . " Det är ett sätt att minimera riskerna . Januari är semestermånad därnere . Dessutom vill vi inte stå mitt uppe i en omställning om marknaden i Sydamerika skulle ta fart i höst " , sade Östling . Han räknar med att en parallell produktion av den gamla 3 - serien och den nya 4 - serien kommer att pågå under 3 - 4 månader i Sydamerika . - Henrik Alberius 08 - 700 1250 . ( c ) Reuters Limited 1997 . 
