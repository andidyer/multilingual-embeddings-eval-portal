SVENSKARNA TROR PÅ SÄMRE EKONOMI 1997 - DI . STOCKHOLM , 2 jan ( Reuter ) - Svenska folket tror att nya besparingsförslag , skatte - och avgiftshöjningar ger hushållen ytterligare försämrad ekonomi under 1997 , visar en undersökning som Skop har genomfört på uppdrag av Dagens Industri . Närmare 71 % tror att hushållsinköpen kommer att vara oförändrade under 1997 jämfört med i fjol . Bara 17 % tror att hushållens inköp kommer att öka nästa år . " Den efterlängtade ökningen av privatkonsumtionen kvävs av oron för bland annat befarade skatte - och avgiftsökningar " , säger Birgitta Hultåker , analytiker på Skop . Majoriteten av svenska folket , 51 % , skulle spara om de fick mer pengar än väntat . Bara 20 % skulle använda pengarna till daglig konsumtion , skriver Dagens Industri . - Elisabeth Kark 08 - 700 1005 . ( c ) Reuters Limited 1997 . 
