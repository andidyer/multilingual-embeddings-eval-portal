Sparbanken utökar samarbete med SpareBank1Gruppen . STOCKHOLM , 9 juni ( Reuter ) - Sparbanken Sverige utvecklar sitt samarbete med norska SpareBank1Gruppen , som nu utökas till fond - och försäkringsprodukter för den norska privatmarknaden , skriver Sparbanken i ett pressmeddelande . " Som ett första konkret steg i utvecklingen av det diskuterade framtida samarbetet har Sparbanken Sverige erhållit optioner att i två steg fram till utgången av 1999 förvärva upp till 50 % av aktierna i SpareBank1Gruppens dotterbolag Odin Forvaltning AS " , skriver Sparbanken . Odin har verksamhet inom aktie - och räntefonder i Norge . De båda bolagen ska också gemensamt utveckla verksamhet på försäkringsområdet . Som en följd av detta har Sparbanken initialt fått option på att köpa 10 % av aktierna i Sparebank 1 Livforsikring och 90 % av aktierna i det unit linkföretag som SpareBank1Gruppen ska starta . Sparebank1Gruppen har genom samverkande sparbanker en kundbas på drygt 1 miljon och ca 35 % av den norska sparbanksmarknaden . " Genom samverkan , partnerskap och , där så är motiverat , delägande skapar vi en ökad gemensam styrka med ökad närvaro på de aktuella marknaderna ( Norden och Östersjöområdet ) utan att själva etablera oss i den rena kontorsrörelsen " , säger Sparbankens VD Reinhold Geijer i en kommentar . Sparbanken har också åtagit sig att köpa optioner motsvarande upp till 9 , 8 % av aktier i norska Fokus Bank . SpareBankGruppen har sedan i sin tur rätt att köpa dessa optioner . - Joel Dahlberg 08 - 700 1007 . ( c ) Reuters Limited 1997 . 
