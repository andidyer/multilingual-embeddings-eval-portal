TELIA , TELENORDIA TIGER OM ENATOR . STOCKHOLM , 30 dec ( Reuter ) - Varken Telenordia eller Telia kommenterar sitt eventuella intresse av att köpa statens post om 25 % i dataföretaget Enator . " Vi söker aktivt efter samarbetspartners och för många diskussioner . Men till frågan om vi är intresserade av Enator har vi inga kommentarer " , säger Eric Lundgren , marknadsdirektör på Telenordia . Inte heller Telia vill kommentera sitt eventuella intresse av Enator . " Vi har inga kommenterar till vårt eventuella intresse av Enator , vilket är i linje med vår allmänna policy " , hälsar man från informationsavdelningen på Telia . Även Volvo har nämnts som spekulant på statens ägarandel av Enator . Mats Edenborg på Volvos informationsavdelning ställer sig dock främmande till att Volvo skulle vara intresserat . " Var har du hört det ? Det är faktiskt första gången jag hör om något sådant . Sedan får du dra dina egna slutsatser av den kommentaren " , säger Edenborg . Vid 15 - tiden hade Enator stigit 6 , 50 kr till 174 . Nära 74 . 000 aktier omsattes . - Peter Fellman 08 - 700 1007 . ( c ) Reuters Limited 1996 . 
