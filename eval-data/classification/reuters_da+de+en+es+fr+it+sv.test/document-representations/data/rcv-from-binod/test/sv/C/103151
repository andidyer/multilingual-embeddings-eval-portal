HÖJD UTDELNING INDIKERAR FRAMTIDSTRO - ERICSSON . STOCKHOLM , 11 feb ( Reuter ) - Den föreslagna höjda utdelningen till 2 , 50 kr per aktie från 1 , 75 kr ska ses som en indikation på att Ericsson tror på bra år även framöver . Det sade Ericssons vice VD C W Ros vid en presskonferens på tisdagen . " Den höjda utdelningen ska ses som en indikation på att vi tror att vi har ett par bra år framför oss " , sade Ros som även pekade på det starkt positiva kassaflödet under det fjärde kvartalet 1996 som en bidragande orsak . - Jörgen Österberg 08 - 700 1008 . ( c ) Reuters Limited 1997 . 
