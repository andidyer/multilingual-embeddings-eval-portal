Södra gör storförlust 1996 , räknar med vinst 1997 . STOCKHOLM , 7 mars ( Reuter ) - Södra Skogsägarna redovisar en förlust på cirka 300 Mkr 1996 , skriver tidningen Lantbrukets Affärstidning . Föregående år gjorde Södra en rekordvinst på 1 , 8 Mdr . " Ja , det handlar om betydande förluster men det är inte så att vi ska lägga ner verksamheten eller så " , säger Södras informationsdirektör Ulf Gunnarsson till Reuters . " Hade vi inte valutasäkrat så hade förlusten hamnat på det dubbla " , säger Södras VD Helge Eklund till Lantbrukets Affärstidning . Inledningen på 1997 har inte blivit mycket bättre . Första tertialet kommer också visa på förlust , enligt Gunnarsson . Bakom förlusten ligger naturligtvis de låga massapriserna . " Om priset kommer upp i 580 dollar och vi kan köra på full kapacitet så går vi jämt ut " , säger Eklund till Lantbrukets Affärstidning . Och Södra räknar med att göra en vinst under innevarande år . " Priset på pappersmassa kommer att gå upp det här året och vi har budgeterat en vinst i år " , säger Eklund till tidningen . Idag ligger massapriset på cirka 540 dollar . Södra redovisar sitt bokslut onsdagen 12 mars . - Olle Lindström 08 - 700 1015 . ( c ) Reuters Limited 1997 . 
