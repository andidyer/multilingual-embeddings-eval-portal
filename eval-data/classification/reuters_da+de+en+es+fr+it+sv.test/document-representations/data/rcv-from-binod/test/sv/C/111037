ICB Shippings vinst 151 Mkr . STOCKHOLM , 28 juli ( Reuter ) - ICB Shippings vinst före skatt minskade till 151 Mkr årets första halvår jämfört med 168 Mkr motsvarande period i fjol . I årets resultat ingick inga fartygsförsäljningar medan förra årets resultat lyftes av fartygsförsäljningar på 168 Mkr . I resultatet ingick kursdifferenser om 69 Mkr ( - 2 Mkr ) samt ersättning från Knightsbridge Tankers med 23 Mkr . Substansvärdet steg till ca 99 kr per aktie vid halvårsskiftet jämfört med 83 kr den 31 december 1996 och 76 kr vid halvårsskiftet i fjol . Valutakursförändringar gynnade substansvärdet med 11 kr sedan årsskiftet . " Efterfrågan på tonnage stiger successivt och leveranser av nybyggen blir begränsade de närmaste åren , vilket bör ge utrymme för fortsatt stigande rater " , skriver ICB i sin halvårsrapport . Ett fartyg torrdockades under perioden jämfört med sju fartyg under motsvarande period i fjol . Tidsåtgången vid dockningarna minskade inseglingen med ca 4 Mkr ( 12 Mkr ) . Omsättningen ökade till 469 Mkr ( 421 Mkr ) . Soliditeten var oförändrat 53 % . Inseglingen för ICB : s VLCC - fartyg förbättrades med 16 % till ca 30 . 000 dollar per dag medan suezmaxfartygens insegling ökade med 24 % till ca 27 . 000 dollar per dag . - Kristina Zetterlund 08 - 700 1005 . ( c ) Reuters Limited 1997 . 
