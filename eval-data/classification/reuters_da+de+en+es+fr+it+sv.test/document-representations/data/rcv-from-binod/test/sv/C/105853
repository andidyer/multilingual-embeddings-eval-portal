Mogren ser fortsatt stor potential för Losec . STOCKHOLM , 2 april ( Reuter ) - Astra räknar fortfarande med att storsäljarna Losec och Pulmicort har stor tillväxtpotential . Det skriver Astras koncernchef Håkan Mogren i bolagets årsredovisning . " Vi räknar också med en avsevärd tillväxtpotential för flera av Astras etablerade produkter . Losec , som blev världens mest sålda läkemedel i slutet av 1996 , har fortfarande en lägre marknadsandel i USA och Japan än i Europa . Pulmicort Turbuhaler är Europas mest sålda astmamedel och står snart inför lansering i USA och Japan " , skriver Mogren . Detta tillsammans med nya produkter på väg in på marknaden gör Mogren optimistisk om framtiden : " Min helhetsbedömning är att Astra står mycket starkt rustat för fortsatta framgångar . " - Olle Lindström 08 - 700 1015 . ( c ) Reuters Limited 1997 . 
