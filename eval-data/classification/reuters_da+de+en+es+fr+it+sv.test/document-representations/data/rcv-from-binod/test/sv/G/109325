Mp vill halvera sjuklöneperioden - Schlaug . STOCKHOLM , 12 juni ( Reuter ) - Även miljöpartiet uppmanar nu regeringen och centerpartiet att halvera sjuklöneperioden från nuvarande 28 dagar . Det sade partiets språkrör Birger Schlaug i riksdagens partiledardebatt på torsdagen . " Och varför , Olof Johansson , låter centern småföretagare stå för kostnaderna för den tredje och fjärde sjukveckan . Vi har tänkt om , vi har insett att det motverkar småföretagandet . Snart är det bara centern och socialdemokraterna som inte förstått " , sade Schlaug . Han upprepade också partiets ståndpunkt om vikten av att minska arbetstiden . " Vi vill sänka arbetstiden från 40 timmar i veckan till 35 timmar . Genom att dela på jobben kommer mer än 200 . 000 människor att få arbete . Vilket i sin tur medför att staten sparar över 30 Mdr genom minskade kostnader för a - kassa och AMS - åtgärder " , sade Schlaug . Målet för miljöpartiet är en arbetstid på 30 timmar i veckan . - Peter Fellman 08 - 700 1016 . ( c ) Reuters Limited 1997 . 
