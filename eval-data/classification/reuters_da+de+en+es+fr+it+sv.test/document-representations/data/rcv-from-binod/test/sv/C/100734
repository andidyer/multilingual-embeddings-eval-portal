ASTRA PLANERAR SEX LANSERINGAR 1997 . LONDON , 16 dec ( Reuter ) - Astra planerar att göra sex större produktlanseringar under 1997 . Det framkom vid en presentation företaget gjorde i London på måndagen . " Aldrig tidigare har vi haft så många lanseringar under ett år " , sade Astras koncernchef Håkan Mogren . Astra räknar med att smärtlindringsmedlet Naropin inom 5 - 10 år kommer att vara större än Xylocain , som är världens största smärtstillande preparat . Astra planerar också att lansera impotensmedlet Muse i Europa . Pulmicort Turbuhaler kommer att lanseras i USA . " Vi har alla indikationer på att det kommer att bli en stor framgång " , sade Mogren som även framhöll att Astras produktmix skulle förbättras om medlet når lika stor framgång i USA och Japan som det gjort i Europa . Astra planerar ännu ett astmamedel , Oxis Turbuhaler , som är snabbverkande . De sista produkterna som Astra planerar är Atacand och Colazide . Under nästa år kommer 60 . 000 - 70 . 000 patienter ingå i Astras kliniska studier . - Lena Torlegård 08 - 700 1018 . ( c ) Reuters Limited 1996 . 
