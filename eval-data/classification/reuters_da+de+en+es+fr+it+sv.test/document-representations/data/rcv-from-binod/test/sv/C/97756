LINDENGRUPPEN VAR INFORMERAD OM BULTEN - ERRCES VD . STOCKHOLM , 25 sept ( Reuter ) - Errces styrelseordförande Leif G . Bohman uppger för Reuters att hela styrelsen informerades om läget i dotterbolagen under två dagar i förra veckan . " Mot bakgrund av att Sven - Åke Henningsson fick all sakinfo i förra veckan är det uppenbart att han talar i egen sak när han i media lämnar i praktiken helt motsatta uppgifter om Bultens utveckling " , säger Bohman . Bohman säger att styrelsen blev mycket upprörd över Henningssons uppgifter i Dagens Industri om bland annat att Bulten hade en stark framtid och att det tyska förvärvet utvecklats starkt . " Efter samtal med börsen såg vi det som ofrånkomligt att gå ut och lämna de uppgifter som styrelsen fick i förra veckan om Bultens utveckling . Detta för att marknaden inte skulle vara felunderrättad " , säger Bohman . Sven - Åke Henningsson , VD i Lindengruppen och styrelseledamot i Errce , menar att han och Bohman talar om olika tidsperspektiv . " Det jag menade i tidningsartikeln var att Bulten har en stor potential över ett antal år . När Bohman säger att det inte ser så ljust ut under den närmaste tvåårsperioden kan jag inte mer än hålla med . Där finns inga meningsskiljaktigheter " , säger Henningsson till Reuters . Enligt Henningsson är det också svårt att uttala sig om med vilket tempo den kinesiska fabriken kommer att utvecklas , men över ett antal år bör det finnas goda utvecklingsmöjligheter . Henningsson ger även Bohman rätt vad gäller det tyska förvärvet , men pekar även här på skilda tidsramar . Lindengruppen , som ägs av Ulf G Linden , är huvudägare i Errce och vill stycka bolaget och bara behålla Bulten . - Jörgen Österberg 08 - 700 1011 . ( c ) Reuters Limited 1996 . 
