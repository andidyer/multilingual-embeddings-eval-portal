TV4 säljer mindre än reklamkvot - tidning . STOCKHOLM , 5 juni ( Reuter ) - TV4 sålde reklamtid för endast 7 , 3 % av den totala sändningstiden under årets fem första månader medan kanalen har rätt att sända 10 % reklamtid . Därmed missade TV4 ca 450 Mkr brutto i icke såld reklamtid . Det skriver tidningen Resume som hänvisar till Sverigebarometern . TV4 : s försäljning ökade dock i kronor räknat till följd av prishöjningen som genomfördes vid årsskiftet . TV4 sålde reklamtid för nästan 1 , 25 Mdr enligt bolagets egen bruttoprislista . Det motsvarar ett pris på 1 . 760 kr per sekund . TV3 sålde reklam för 880 kr per sekund medan TV5 : s prislista visar ett pris på 600 kr per sekund , enligt Resume . Gunnar Sjögren , försäljningsdirektör på TV4 , tror inte att det stämmer att TV4 endast sålt reklam för 7 , 3 % av sändningstiden . " Ibland säljer vi inte allt dagtid för att istället kunna öppna för fullt från kl . 18 . 00 och framåt . Dessutom kan reklamen i de lokala blocken göra en del skillnad " , säger Sjögren . Rolf Niden på Sverigebarometern framhåller dock att TV Stockholm ingår i beräkningarna som exempel på lokal reklam i TV4 . " Att de andra 15 lokalstationerna skulle lyckats så mycket bättre med försäljningen att TV4 : s statistik förbättras flera procent verkar orimligt " , säger Niden . - Kristina Zetterlund 08 - 700 1005 . ( c ) Reuters Limited 1997 . 
