AFTONBLADET FORTSÄTTER TA LÄSARE FRÅN EXPRESSEN . STOCKHOLM , 18 feb ( Reuter ) - Mariebergtidningen Expressen fortsätter att minska kraftigt i upplaga . Samtidigt fortsätter Aftonbladets upplagesiffror att klättra , enligt Mediatrenders nyhetsbrev Mediafax . Det skriver Dagens Nyheter . Expressens upplaga minskade med ca 53 . 000 exemplar till 339 . 000 exemplar under januari jämfört med motsvarande månad i fjol . Aftonbladet ökade däremot med lika många exemplar och hade en upplaga på 420 . 000 i januari . Dagens Nyheter uppger att Expressen även tappar sina söndagsläsare , enligt Mediatrender . Tidningens söndagsupplaga minskade med 100 . 000 till 418 . 000 exemplar i januari jämfört med samma månad 1996 . Aftonbladets söndagsupplaga är knappt 500 . 000 . - Kristina Zetterlund 08 - 700 1005 . ( c ) Reuters Limited 1997 . 
