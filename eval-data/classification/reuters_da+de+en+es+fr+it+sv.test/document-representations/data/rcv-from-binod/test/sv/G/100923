REGERINGEN FÖRSÄMRAR FÖR FÖRETAGARNA - SAF . STOCKHOLM , 18 dec ( Reuter ) - Regeringens politik försämrar villkoren för företagarna , tväremot mot vad de säger sig vilja göra . Det anser Svenska Arbetsgivareföreningen ( SAF ) som vid en pressträff på onsdagen presenterade en egen granskning av regeringens lagda propositioner under 1995 och 1996 . Av 81 propositioner som berör företagen har 65 varit klart negativa , skriver SAF . " Det här är självklart en bedömning " , sade SAF : s ordförande Anders Scharp och konstaterade att resultatet inte gör anspråk på att vara någon vetenskaplig undersökning . " Men det här visar att de åtgärder som är gjorda stämmer ringa med det här " , fortsatte han och syftade på regeringens sysselsättningsproposition som talar om ' goda villkor för företag och företagande ' . - Olle Lindström 08 - 700 1015 . ( c ) Reuters Limited 1996 . 
