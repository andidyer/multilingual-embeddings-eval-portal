RÄNTA / VALUTA - REKYL UPPÅT PÅ RIKSBANK , UTLAND . * * * * Ränte / valutanoteringar idag * * * * Jämförelse 9 . 25 11 . 10 14 . 10 16 . 00 SSVX ( 6 mån ) 4 , 54 4 , 59 4 , 63 4 , 63 4 , 58 1036 ( 4 år ) 5 , 78 5 , 93 5 , 94 5 , 95 5 , 85 1035 ( 9 år ) 7 , 01 7 , 11 7 , 11 7 , 14 7 , 05 TYSKSPREAD 101 110 107 113 109 DEM / SEK 4 , 3110 4 , 3165 4 , 3150 4 , 3155 4 , 3045 USD / SEK 6 , 5810 6 , 6003 6 , 6089 6 , 5941 6 , 5780 TCW - INDEX 113 , 10 113 , 29 113 , 27 113 , 22 112 , 93 USD / DEM 1 , 5268 1 , 5289 1 , 5315 1 , 5283 1 , 5280 - - - - - - - - - - - - - jämförelsen avser 16 . 00 senaste handelsdag - - - STOCKHOLM , 10 okt ( Reuter ) - Torsdagens handel bjöd på en ränterekyl uppåt sedan en hastigt uppblossande räntesänkningsspekulation kommit på skam och högre utlandsräntor hjälpt till att driva marknaden uppåt . Under förmiddagen handlades räntorna ned och i nioåriga obligationer gjordes avslut strax under 7 , 00 % för första gången sedan början av februari 1994 . " Det fanns en del aktörer som spekulerade i att Riksbanken skulle sänka in - och utlåningsräntorna med så mycket som 75 punkter vid dagens fullmäktigemöte och det var det som drev marknaden " , sade en handlare . När sänkningen uteblev vände räntorna snabbt uppåt samtidigt som högre utlandsräntor satte ytterligare press . Vid stängning hade den nioåriga obligationsräntan klättrat 9 punkter till 7 , 14 % , vilket var exakt hälften av gårdagens fall . Halvårsväxeln stängde 5 punkter högre på 4 , 63 % . Spekulationerna om en räntesänkning tog fart sedan vice riksbankschef Lars Heikensten vid ett SNS - seminarium på onsdagen sade att det fortfarande återstår ett visst utrymme för sänkningar av reporäntan . Heikensten sade också att man inte kan förvänta sig att penningpolitiken framöver kommer att följa ett visst mönster . Uttalandet fick en del analytiker att dra slutsatsen att Riksbankens ambition är att öka takten i räntesänkningarna . Sparbanken skriver i en kortananalys att Riksbanken kommer att gå över till sänkningar av reporäntan i större steg men med längre intervall . Nästa reposänkning blir 25 - 50 punkter och för att skapa utrymme för detta kommer Riksbanksfullmäktige sannolikt att sänka räntekorridorens golv med 50 - 75 punkter , spår banken . Andra analytiker tolkar Riksbanken annorlunda . " Har man sänkt reporäntan 400 punkter sedan januari och sedan flaggar för ett ändrat beteende måste det betyda att man börjar närma sig botten " , sade en ränteanalytiker . Under eftermiddagen fick räntemarknaden ännu en knuff uppåt av amerikansk statistik . Antalet nya sökande av arbetslöshetsunderstöd i USA var senaste veckan 319 . 000 mot 340 . 000 föregående vecka . Analytiker hade räknat med en uppgång till 342 . 000 och den 30 - åriga obligationsräntan hade kl 16 . 00 klättrat 9 punkter till 6 , 86 % jämfört med i går eftermiddag . Kronan försvagades när räntorna steg under förmiddagen men höll sig sedan stabil kring 4 , 31 kr mot D - marken under större delen av dagen . Kl 16 . 00 hade D - marken klättrat till 4 , 3155 - 85 kr jämfört med onsdagseftermiddagen . " Det är räntorna som styr mycket nu och så lär det förbli även i morgon " , sade en valutahandlare . Morgondagen bjuder på flera tunga USA - siffror . Kl 14 . 30 presenteras producentprissiffran och detaljhandelsförsäljningen för september . PPI väntas ha stigit 0 , 3 % under månaden och detaljhandeln väntas ha ökat 0 , 2 % . Kl 16 . 00 kommer Michigan Sentiment Survey för oktober . Indexet väntas ha ökat något till 94 , 9 från 94 , 7 i september . " Alla tre siffrorna har potential att röra marknaden och man har redan idag sett en viss oro i de amerikanska räntorna " , sade en analytiker . - - Erik Aronsson 08 - 700 1010 . ( c ) Reuters Limited 1996 . 
