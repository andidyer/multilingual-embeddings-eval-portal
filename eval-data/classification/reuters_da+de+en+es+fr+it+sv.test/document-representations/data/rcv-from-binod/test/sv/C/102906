AVKNOPPNING MÖJLIG FÖR DISTRIBUTION - GETINGE . GETINGE , 6 feb ( Reuter ) - En avknoppning är ett av alternativen vad gäller Getinges affärsområde Distribution . Det säger VD Carl Bennet i en intervju med Reuters . " Avknoppning eller någon form av samarbete med andra distributionsgrupper kan bli framtida alternativ " , säger Bennet . Han påpekar att det för närvarande inte finns någon konkret plan för en ändrad ägarstruktur . Affärsområdet Distribution ligger lite utanför Getinges kärnverksamhet som främst är utrustning för desinfektion och sterilisation . Det behöver inte bli en gemensam lösning för Getinge Distribution , utan det kan bli fråga om en separering av affärsområdets huvuddelar Dental och Hälsokost . Distribution omsatte förra året 911 Mkr , knappt 25 % av koncernens totala omsättning . Därav stod Dental för ca 550 Mkr och Hälsokost för ca 280 Mkr . Utöver Getinge Distribution kan det bli förändringar i delar av den nyförvärvade amerikanska rörelsen ( MDT ) . " Vi utvärderar verksamheten inom operationsbord och operationslampor " , säger Bennet . De båda verksamheterna omsätter ca 100 Mkr . - Joel Dahlberg 08 - 700 1007 . ( c ) Reuters Limited 1997 . 
