PERSSON - EFFEKTEN KOMMER HÄNGA KVAR - SALOMON . STOCKHOLM , 27 jan ( Reuter ) - Regeringens löfte om nya satsningar 1998 drog upp räntorna och det är inte troligt att de faller tillbaka . Den bedömningen gör den amerikanska investmentbanken Salomon Brothers i ett marknadsbrev . Löftet om satsningarna görs inför valet 1998 i ett läge med hög arbetslöshet och låga opinionssiffror för socialdemokraterna , påpekar investmentbanken . " Trots utsikterna för räntorna att falla mer än vad marknaden diskonterar , kommer oron över finanspolitiken göra att den nuvarande ränteskillnaden på 100 punkter mot Tyskland ligger kvar under 1997 " , tror Salomon Brothers . Att budgetunderskottet håller på att minska kommer att hindra att ränteskillnaden mot Tyskland ökar lika mycket som vid tidigare perioder av finanspolitisk osäkerhet , tror banken . Den svenska regeringen kommer sannolikt inte att tolerera ett budgetunderskott mycket över 1 % av BNP 1998 och kommer överväga skattehöjningar eller utgiftsnedskärningar om statsfinanserna utvecklas åt fel håll , skriver Salomon Brothers . - Barbara Taltavull 08 - 700 1019 . ( c ) Reuters Limited 1997 . 
