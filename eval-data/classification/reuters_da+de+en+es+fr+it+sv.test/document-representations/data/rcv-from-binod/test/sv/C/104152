P & U SPÅR YTTERLIGARE ENGÅNGSKOSTNADER UNDER 1997 . STOCKHOLM , 26 feb ( Reuter ) - Pharmacia & Upjohn räknar med att rationalisering av produktionen kan resultera i nya engångskostnader under 1997 . Det sade bolagets finansdirektör Robert Salisbury på en telefonkonferens på onsdagen . " Vi räknar med att rationalisering av produktionen kommer att resultera i en del kostnader " , sade Salisbury . P & U kommer senare under 1997 att meddela hur stora dessa kostnader kan bli . Salisbury anser dock att koncernens kostnadsprogram för fusionen och följande omstrukturering nu är avslutat . " I slutet av 1996 hade vi tagit totalt 814 miljoner dollar i fusions - och omstruktureringskostnader och det markerar slutet på kostnaderna i anslutning till sammanslagningen " , sade han . Salisbury tillade också att P & U i framtiden inte kommer att vara lika specifika i sina uttalanden om de vinstförväntningar som finns bland analytiker . Salisbury sade vid en telefonkonferens med analytiker i höstas att vinstprognoserna för 1997 i genomsnitt låg ca 0 , 10 dollar för högt . - Joel Dahlberg 08 - 700 1011 . ( c ) Reuters Limited 1997 . 
