Aros sänker P & U till ' reduce ' . STOCKHOLM , 18 juni ( Reuter ) - Aros har sänkt sin rekommendation i Pharmacia & Upjohn ( P & U ) från ' accumulate ' till ' reduce ' efter att ha besökt bolaget på tisdagen . Det framgår av Aros analys på P & U daterad den 18 juni . " Vi har rekommendationen ' reduce ' , och tror att P & U kommer att handlas runt 30 dollar till dess att osäkerheten kring den framtida försäljningen och intjäningen blir förtydligad " , skriver Aros . Aros påpekar även att risken i aktien bedöms som stor på kort sikt . Aros tror att P & U : s försäljning inte kommer att visa någon tillväxt utan möjligtvis minska under de kommande tre kvartalen . P & U väntas dessutom bjuda på strukturkostnader under de kommande månaderna då nya VD : ar ofta väljer det som ett sätt att eliminera tidigare felsteg . P & U spås göra en vinst före skatt på 1 . 337 miljoner 1997 jämfört med 838 miljoner dollar i fjol . Därefter väntas vinsten stiga till 1 . 587 Mkr 1998 . - Kristina Zetterlund 08 - 700 1005 . ( c ) Reuters Limited 1997 . 
