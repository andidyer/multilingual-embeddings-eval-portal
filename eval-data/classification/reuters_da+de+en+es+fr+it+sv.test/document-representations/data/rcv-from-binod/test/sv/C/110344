Lehman höjer riktkurs i Astra till 160 kr . STOCKHOLM , 4 juli ( Reuter ) - Lehman Brothers höjer riktkursen till 160 kr i Astra efter FDA : s godkännande av Pulmicort Turbuhaler . Den amerikanska investmentbanken tror att försäljningen av preparatet kan nå över 100 miljoner dollar vid sekelskiftet för att sedan kanske toppa vid 200 miljoner dollar . Det skriver Lehman Brothers i en analys daterad den 30 juni . " Vår motvilja mot att höja försäljningsestimaten för Pulmicort Turbuhaler nu beror på två sammanhängande orosfaktorer ; först att nedgången i tillväxten i marknaden för inhalerade steroider i USA till omkring 10 % per år ( mot 25 % per år för ett par år sedan ) " , skriver Lehman . " Det finns dessutom en risk att leukotrein - antagonister tar mellansegmentet på astmamarknaden och kan därmed marginalisera steroider till svårare astmabehandlingar . " Lehman anser dock att Astra är billig och fortsätter att rekommendera 2 - outperform med en högre riktkurs . " Vi rekommenderar fortfarande Astra som 2 - outperform , men höjer riktkursen till 160 kr baserat på en låg relativ värdering mot konkurrenterna , ett positivt nyhetsflöde och en potentiell uppsida från överraskningar i Astras förvärvsstrategi " , skriver Lehman . Kl . 10 . 20 noterades A - aktien i 149 , 50 kr . - Jörgen Österberg 08 - 700 1008 . ( c ) Reuters Limited 1997 . 
