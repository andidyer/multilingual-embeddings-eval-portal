IMS Data spår omsättning på 1 , 3 Mdr 1997 . STOCKHOLM , 16 juli ( Reuter ) - IMS Data räknar med att fördubbla sin omsättning till 1 , 3 Mdr under 1997 från 659 Mkr i fjol . Bolaget har också som mål att öka rörelsemarginalen till 5 % till år 2000 . Det säger bolagets VD Anders Nohrborg till Reuters . I fjol var rörelsemarginalen ca 3 , 5 % . " För 1997 spår vi en omsättning på ca 1 , 3 Mdr och vi känner oss ganska säkra på att nå det . Vid årsskiftet räknar jag att vi är ca 625 - 650 anställda mot dagens 600 " , säger Anders Nohrborg . Målet om en rörelsemarginal på 5 % är högt prioriterat . " Vi jobbar starkt mot det målet och har utbyggda bonussystem för de chefer som lyckas nå det " , säger Nohrborg . Han menar att det som bland annat drar ned marginalen är den stora andelen hårdvaruförsäljning i bolaget . Av IMS Datas omsättning kommer ca 70 % från hårdvaruförsäljning medan drygt 20 % kommer från den lönsammare konsultverksamheten . Nohrborg är inte nöjd med dagens lönsamhet . " Vi borde kunna tjäna betydligt bättre och vi är inte nöjda med den nivå vi har nu . " Bland databolagen finns det många som inte klarar de låga marginalerna på hårdvarusidan . " Eftersom vi omsätter 1 Mdr på hårdvara får vi givetvis ett bättre pris än många andra . Den senaste tiden har vi sett ett strukturskifte i branschen . De små och stora företagen går bra medan de mellanstora bolagen har svårt att gå med vinst " , säger Nohrborg . Han menar att flera mellanstora bolag är nära att kasta in handduken . " Vi får flera propåer om att köpa mellanstora bolag . Men gentemot våra aktieägare känns det inte rätt att köpa bolag som går med förlust . " En femtedel av bolagets omsättning kommer från konsultsidan . Där bedömmer Nohrborg att nettomarginalen är ca 20 % . " Totalt idag är marginalen på konsultsidan ca 20 % . . . Tjänstesidan går bra och där är vi fullbokade året ut . " Han vill inte ge någon prognos för hur den relativa storleken mellan konsult och hårdvara kommer att utvecklas . " Det är ointressant . Ökar vi på hårdvarusidan innebär det att vi också ökar på konsultsidan . Det går inte att skilja dem åt utan vi ser hårdvarusidan som en förutsättning för att vi ska få stora projekt " , säger Nohrborg . Han tillägger att fler och fler kunder söker stora heltäckande bolag . " Allt fler kunder vill ha stora heltäckande bolag med ett brett spektrum av tjänster och täckning över hela landet . Dessutom vill man ha garantier för att bolaget finns kvar om två år . Det gör det ännu svårare för medelstora bolag att hävda sig i konkurrensen . " - Henrik Persson 08 - 700 1011 . ( c ) Reuters Limited 1997 . 
