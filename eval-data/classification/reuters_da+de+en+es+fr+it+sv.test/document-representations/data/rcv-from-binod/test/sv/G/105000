Regeringen ger utredningsdirektiv om premiereserv . STOCKHOLM , 13 mars ( Reuter ) - Regeringen beslutade idag om utredningsdirektiv för utformningen av premiereserven i det reformerade ålderspensionssystemet , skriver finans - och socialdepartementen i ett pressmeddelande . I det nya pensionssystemet ska 16 , 5 procentenheter av den totala ålderspensionsavgiften på 18 , 5 % användas för att betala ut pensioner i ett fördelningssystem . " Resterande två procentenheter ska fonderas och förräntas i ett premiereservssystem . Regeringen ger en särskild utredare i uppdrag att lägga fram förslag om teknisk utformning av premiereservsystemet " , skriver departementen . Enligt direktiven ska premiereservsystemet utformas som ett fondförsäkringssystem med en försäkringsgivare , som i första hand ska vara en myndighet . " Den enskilde får placera medlen i värdepappersfonder , som administreras av privata eller statliga fondbolag eller av utländska fondföretag " , skriver departementen . " Det är glädjande att de partier som står bakom pensionssuppgörelsen kunnat komma överens om den fortsatta inriktningen av arbetet med premiereservsystemet . . . Överenskommelsen innebär ett viktigt steg mot det slutliga genomförandet av ålderspensionsreformen " , skriver finansminster Erik Åsbrink och socialförsäkringsminister Maj - Inger Klingvall i en gemensam kommentar . Premiereserven kommer att påverka de offentliga finanserna . " Det är därför viktigt att utredaren . . . redovisar alternativa utformningar som minskar belastningen på de offentliga finanserna " , skriver Åsbrink och Klingvall . Frågan om behandlingen av de personer som inte uttrycker något önskemål i fråga om premiereservssystemet ( icke - väljarna ) ska få särskild uppmärksamhet i det sammanhanget . - Peter Fellman 08 - 700 1007 . ( c ) Reuters Limited 1997 . 
