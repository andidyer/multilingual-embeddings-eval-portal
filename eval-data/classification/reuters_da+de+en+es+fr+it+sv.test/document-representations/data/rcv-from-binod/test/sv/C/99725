NYTT NÄCKEBROKÖP KAN KOMMA I ÅR - VD . STOCKHOLM , 21 nov ( Reuter ) - Näckebro kan komma att göra ett nytt fastighetsköp före året slut . Men det dröjer mer än ett år innan målet om köp för totalt 4 Mdr är nått . Det säger Näckebros VD Lennart Schönning i en intervju med Reuters . " Ett nytt köp kan mycket väl komma före årets slut och det kan både bli stort och smått . Vi förhandlar nu om ett flertal strategiska förvärv och vilket som kommer först beror på dynamiken i affären " , säger Schönning . På torsdagen presenterade Näckebro sin nya strategi som bland annat innebär försäljningar av fastigheter för ca 2 Mdr och köp för ca 4 Mdr . " Vi vill gärna att nästa affär blir i Stockholm . Här ser vi de bästa förutsättningarna för bland annat hyrorna och vi vill vikta upp oss i kommersiella fastigheter här " , säger Schönning . I den nya strategin säger Näckebro att verksamheten ska koncentreras till fyra orter - Stockholm , Göteborg , Malmö och London . Det betyder att bolaget kommer att sälja sina fastigheter på andra håll , till exempel Norge , Luxemburg och ' udda platser ' i Sverige . " Köpen för de första 2 Mdr kan vi göra genom vår egen balansräkning . Sen får vi ta de följande 2 Mdr efter det att vi sålt fastigheter på icke prioriterade orter " , säger Schönning . Han tillägger att Näckebro tittar såväl på enskilda objekt som fastighetsbestånd , fastighetsbolag och noterade fastighetsbolag . " Medan vi har bestämt oss om den nya strategin har vi tittat oss omkring . Nu har vi en karta att gå efter och kan börja agera " , säger Schönning . Näckebros goda soliditet är en god grund för den offensiva satsningen . " Vår soliditet på 51 % ( som redovisades i niomånadersrapporten ) är onödigt hög med den kvalitet vi har i Näckebros fastigheter " , konstaterar Schönning . I den nya strategin ligger målet för den synliga soliditeten , justerad för över - och undervärden i fastighetsportföljen , uthålligt på 40 % . - Henrik Alberius 08 - 700 1250 . ( c ) Reuters Limited 1996 . 
