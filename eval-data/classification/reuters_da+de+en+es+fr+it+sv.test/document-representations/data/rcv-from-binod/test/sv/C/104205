Starkt år för Skandias AFS i USA . STOCKHOLM , 27 feb ( Reuter ) - Skandias dotterbolag Assurance and Finacial Services ( AFS ) sålde för nära 2 , 8 miljarder dollar under 1996 , en ökning från 1 , 5 miljarder 1995 . Det visar officiell statistik från USA . " Jag kan inte kommentera enskilda siffror men jag vet att det har varit en väldigt stark utveckling i USA " , säger Skandias informationschef Anders Lundblad . Avslutningen på 1996 var mycket stark för AFS , som passerade 2 miljarder dollar i försäljning i början av oktober . " Marknaden har varit mycket stark under 1996 och Skandia har fortsatt att öka sina marknadsandelar " , säger en analytiker . Skandiaaktien steg kraftigt på torsdagen , bland annat till följd av den amerikanska statistiken , som publicerades i början av veckan . Kursen stod 8 , 50 kr högre på 229 , 50 . Enligt analytiker är intresset stort från utländska investerare . Förutom AFS försäljning i USA , hänvisade analytiker till att Skandiaaktien gått trögt jämfört med marknaden i övrigt . Skandia stod vid årsskiftet på 193 kr . Den 20 februari hade aktien stigit 5 % till 202 kr . Sedan dess har aktien dock tagit igen eftersläpningen och har nu stigit 19 % hittills i år . Det är mer än OMX - index som stigit med 12 % . - Joel Dahlberg 08 - 700 1011 . ( c ) Reuters Limited 1997 . 
