Osannolikt med C i borgerlig regering - Johansson . STOCKHOLM , 12 juni ( Reuter ) - Det är inte sannolikt att centerpartiet under ledning av Olof Johansson kommer att delta i en borgerlig regering efter valet 1998 . Johansson kommer inte att ge vika i " hjärtefrågorna " EMU och energipolitiken , sade han till journalister efter torsdagens partiledardebatt i riksdagen . " Kräver man underkastelse i EMU - frågan och i frågan om energin är jag stenhård . Då går det inte att regera " , sade Johansson . Centerpartiet är motståndare till ett svenskt medlemskap i EMU under en överskådlig framtid . Partiet har också kommit överens med regeringen om en avveckling av kärnkraften som ska påbörjas 1 juli 1998 . Moderaterna och folkpartiet är positivt inställda till valutaunionen samt starkt kritiska till energiuppgörelsen mellan regeringen och centern . - Peter Fellman 08 - 700 1016 . ( c ) Reuters Limited 1997 . 
