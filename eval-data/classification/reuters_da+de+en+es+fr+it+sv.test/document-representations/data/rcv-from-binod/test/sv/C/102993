INTERVJU - ARJO SKA DRIVA GETINGES TILLVÄXT 1997 . STOCKHOLM , 7 feb ( Reuter ) - Getinge spår stark tillväxt i affärsområdet Arjo framöver , men tror att det blir svårt att förbättra rörelsemarginalen ytterligare . Det säger Getinges VD Carl Bennet i en intervju med Reuters . Han är särskilt hoppfull vad gäller Arjos patientlyftar , som kan gynnas av trenden inom äldrevård att i större utsträckning vårda patienter hemma . " Det är en kraftig trend att flytta patienter inom äldrevård från institutioner till hem och där har vi bara sett början . . . Det är en flermiljardmarknad som öppnar sig " , säger Bennet . Vissa delar inom Arjo växer med 10 % - 15 % per år , tillägger han . En av prioriteterna för Getinge under 1997 är just en extra satsning för att öka försäljningen inom Arjo . " Omstruktureringen avslutades under 1996 . . . Nu är det en koncentration på försäljningen inom Arjo " , säger Bennet som tror att marginalen under 1996 på 19 % kan behållas . " Jag tror vi kan fortsätta ligga där kring 18 - 19 % " . säger han . Arjo är Getinges största affärsområde och står för en knapp tredjedel av koncernens omsättning . Försäljningen sjönk under 1996 till 1 . 208 Mkr ( 1 . 263 ) . Volymerna steg samtidigt något , medan försäljningen justerat för valutaeffekter steg 5 % . Utvecklingen inom Getinges andra områden väntas bli blandad med fortsatt återhållsam utveckling inom sjukhus och bättre fart för de produkter som säljs till den pharmaceutiska industrin . Inom affärsområdet Sterilisation Pharmaceutisk Industri var Japan en särskilt stark marknad under 1996 , även om den ännu är ganska liten . Getinge tog marknadsandelar från lokala konkurrenter . " Den pharmaceutiska industrin i Japan vill kunna exportera , framför allt till USA , och de inhemska producenterna av sterilisatorer har inte haft kunskap om de krav som ställs från FDA ( det amerikanska läkemedelsverket ) " , säger Bengt Sjöholm , VD för Sterilisation Pharmaceutisk Industri . Han räknar med att dubbla omsättningen i Japan till 30 Mkr 1997 . Fjärran östern är för övrigt det stora tillväxtområdet för hela Getingekoncernen . " För närvarande har vi 5 % av vår försäljning i Fjärran östern . På fem år ska vi komma upp i 10 % av omsättningen " , säger Bennet . Han spår samtidigt att förvärvstakten blir lägre 1997 än 1995 och 1996 , då Getinge sammanlagt köpte företag med omsättning på ca 3 , 0 Mdr . " Det finns inga stora förvärv runt hörnet . 1997 blir ett mellanår " , säger Bennet . Vad gäller Getinges senaste storförvärv , amerikanska MDT , spår han förbättring 1997 . " Vi hoppas nå 8 % marginal på omsättningen i år och 10 % nästa år " , säger han . - Joel Dahlberg 08 - 700 1011 . ( c ) Reuters Limited 1997 . 
