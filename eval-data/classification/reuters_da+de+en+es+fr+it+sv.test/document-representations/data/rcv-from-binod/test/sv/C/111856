SBC Warburg har ' sälj ' på NetCom . STOCKHOLM , 15 aug ( Reuter ) - Investmentbanken SBC Warburg har rekommendationen ' sälj ' på NetCom med en riktkurs på 100 kr . Det framgår av en analys SBC Warburg skrivit den 15 augusti . Investmentbanken framhåller att aktien är omotiverat högt värderad jämfört med sina europeiska konkurrenter . NetCom släpper sin halvårsrapport på måndag den 18 augusti . SBC Warburg räknar med en förlust före skatt på 75 Mkr jämfört med en vinst på 116 Mkr samma period i fjol . För helåret spås en förlust på 118 Mkr jämfört med en vinst på 29 Mkr 1996 . Därefter bedöms NetCom vända till en vinst på 340 Mkr för 1998 . SBC Warburg tror att Comviq kommer att visa en god tillväxt under andra kvartalet , främst tack vare en stark efterfrågan på betalkorten . Intäkterna per abonnent väntas därmed få en konstlad uppgång då antalet sålda kort inte nödvändigtvis behöver motsvara en uppgång i antalet nya abonnenter . " Det finns en tidsfördröjning mellan Comviqs försäljningsdatum och återförsäljarens försäljningsdatum . Dessutom finns det en tidsfördröjning mellan kundens datum för köpet och det datum han börjar använda sin service " , skriver SBC Warburg . - Kristina Zetterlund 08 - 700 1005 . ( c ) Reuters Limited 1997 . 
