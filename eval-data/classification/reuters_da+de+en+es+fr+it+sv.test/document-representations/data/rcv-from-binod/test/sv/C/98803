UTREDNING VILL HA NYA SPELREGLER FÖR BYGGSEKTORN . STOCKHOLM , 28 okt ( Reuter ) - För att öka effektiviteten inom den offentliga byggsektorn måste reglernas ändras . Det visar en utredning som NUTEK , Kommerskollegium och Konkurrensverket gjort . Analysen mynnar ut i ett 20 - tal förslag till hur konkurrens och effektivitet kan öka inom bygg - och bostadssektorerna . Utredningen vill forsätta att avveckla utbudssubventioner , såsom räntebidrag . Dessutom vill den frikoppla storleken på bostadsbidragen från hyresnivån . " Tillfälliga stöd till byggsektorn , för att till exempel motverka arbetslöshet , bör undvikas " , skriver utredarna i ett pressmeddelande . Kommunernas roll bör renodlas till bevakare av allmänintresset och ej ägare av bostadsbolag , fortsätter verken i sin utredning . " Därför bör delar av det kommunalt ägda bostadsbeståndet säljas " , skriver utredarna . Priserna måste även pressas , bland annat genom att öka byggherrarnas kompetens och att öka konkurrensen från utlandet , konstaterar utredningen . - Elisabeth Kark 08 - 700 1005 . ( c ) Reuters Limited 1996 . 
