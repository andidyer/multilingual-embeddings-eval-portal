FAGERLID SPÅR FORTSATT PRISFALL PÅ FURU . STOCKHOLM , 29 aug ( Reuter ) - Sågverket Fagerlid räknar med fortsatt prisfall på furuvaror och detta kan i sin tur påverka priset på granprodukter . " Den i förhållande till lagernivån alltför höga produktionen av furuvaror bedöms leda till fortsatt prispress , vilket kan dämpa den inledande uppgången för granvaror . Efterfrågan bedöms som fortsatt god " , skriver Fagerlid i halvårsrapporten . Fagerlid avstår från att göra en prognos för helåret på grund av " det rådande marknadsläget och osäkerheten om valutautvecklingen " . Fagerlid sade i samband med sin bolagsstämma att det skulle lämna en prognos i halvårsrapporten . - Joel Dahlberg 08 - 700 1011 . ( c ) Reuters Limited 1996 . 
