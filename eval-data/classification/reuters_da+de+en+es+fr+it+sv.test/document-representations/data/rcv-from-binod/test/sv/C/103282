RIKSBANKENS VINST KRYMPTE NÅGOT I FJOL . STOCKHOLM , 13 feb ( Reuter ) - Riksbankens vinst före bokslutsdispositioner för 1996 minskade marginellt till 18 , 6 Mdr . Motsvarande resultat för 1995 var 18 , 8 Mdr , skriver Riksbanken i ett pressmeddelande . Av 1996 års vinst avsattes 4 , 6 Mdr till resultatutjämningsfonden jämfört med de 14 , 3 Mdr som avsattes för 1995 . Riksbanken levererade 8 , 1 Mdr till staten för 1996 och det var lika mycket som för 1995 . " Till staten inlevererat belopp baseras på ett genomsnitt av resultatet för de senaste fem åren " , skriver Riksbanken . Till dispositionsfonden förs 6 Mdr , vilket omfattar fjolårets valutakursförändring på 4 , 9 Mdr och 10 % av det genomsnittliga resultatet före bokslutsdispositioner . Riksbankens överskott i den utländska rörelsen minskade i fjol till 14 , 2 Mdr ( 18 , 5 ) . Överskottet består av ränteintäkter på 9 , 4 Mdr , räntekostnader på 0 , 2 Mdr och valutakursdifferenser på 4 , 9 Mdr . " Resultatförsämringen i den utländska rörelsen under 1996 jämfört med 1995 beror på att valutareserven var mindre under 1996 än under 1995 , men framför allt på att den internationella räntenivån varit relativt stabil 1996 jämfört med 1995 " , skriver Riksbanken . Valutareserven var under 1996 i genomsnitt 153 , 4 Mdr . Överskottet i den inhemska rörelsen blev 4 , 8 Mdr ( 0 , 7 ) . " Resultatförbättringen berodde på lägre räntekostnader som en följd av en lägre räntenivå , men framför allt på en minskning i den emitterade volymen av riksbankscertifikat " , skriver banken . Balansomslutningen vid utgången av 1996 var 212 , 6 Mdr ( 257 , 3 ) . - Henrik Alberius 08 - 700 1250 . ( c ) Reuters Limited 1997 . 
