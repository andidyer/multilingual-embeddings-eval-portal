GETINGE STIGER EFTER FRUKOSTMÖTE . STOCKHOLM , 23 aug ( Reuter ) - Kursen i Getinge Industrier steg kraftigt i livlig handel efter ett frukostmöte på Nordbanken med VD Carl Bennet . B - aktien ökade med 3 kr till 116 i en omsättning på 119 . 000 aktier . " Carl Bennet gav en positiv bild av utvecklingen i koncernen för närvarande . Resultatutvecklingen kommer förbättras inom flera områden nästa år " , säger Johan Ekwall , analyschef på Nordbanken . " Han såg också flera nya tillväxtområden både produktmässigt och geografiskt " , sade Ekwall . Nordbanken var mycket aktiv på köpsidan i Getinge och stod som nettoköpare av 62 . 000 B - aktier . - Joel Dahlberg 08 - 700 1011 . ( c ) Reuters Limited 1996 . 
