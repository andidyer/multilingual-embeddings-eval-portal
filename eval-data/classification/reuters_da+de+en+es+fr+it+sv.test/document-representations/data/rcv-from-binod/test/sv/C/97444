VOLVO PV SER GDI - MOTORN SOM KOMPLEMENT . STOCKHOLM , 17 september ( Reuter ) - Volvo Personvagnar ser diskussionerna med Mitsubishi om köp av den japanska tillverkarens GDI - motor som ett komplement och en breddning av motorprogrammet . Det säger Volvo PV : s presstalesman Ingmar Hesslefors till Reuters . " Diskussionerna om att få köpa GDI - motorer till vårt fyrcylindriga program S40 / V40 fortsätter . Inga avslut är gjorda än . Vi ser det som en möjlighet att bredda motorprogrammet " , säger Hesslefors . GDI - motorn ( Gasoline Direct Injection ) beskrivs som revolutionerande . Enligt Mitsubishi har den nya 1 , 8 - liters motorn med 16 ventiler 35 % lägre bränsleförbrukning och därmed 35 % lägre koldioxidutsläpp . Utsläpp av andra skadliga gaser , till exempel kväveoxid , minskar med 95 % . " GDI - motorn är dyrare än konventionella bensinmotorer . Den kommer därför inte att ersätta andra motorer , utan bli ett komplement , säger Hesslefors . Han tillägger att GDI - motorn innehåller rätt mycket framtidsaspekter och att Mitsubishi med den har lyckats lösa problematiken med direktinsprutning i bensinmotorer . " Våra köp av den här motorn ligger i linje med vår uttalade ambition att samarbeta i konkreta projekt " , säger Hesslefors . Mitsubishi visade den nya motorn i augusti i år och kommer att lansera den bland annat i sin Galant - modell . Nästa höst sätts den in i Mitsubishi Carisma som tillverkas i NedCar - fabriken i Holland . Där tillverkar Volvo också sin S40 / V40 - modell . - Henrik Alberius 08 - 700 1250 . ( c ) Reuters Limited 1996 . 
