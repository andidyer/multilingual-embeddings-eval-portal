FYRDUBBLAD FÖRSÄLJNING AV GARAGEPORTAR - CARDO . STOCKHOLM , 24 feb ( Reuter ) - Cardo satsar på att bli ledande tillverkare av garageportar i Europa . Den nya villagarageporten , Crawford Privat , har tagits väl emot på marknaden och inom en femårsperiod ska försäljningen av garageportar öka från 140 Mkr till cirka 500 Mkr . Det skriver Cardo i sin bokslutskommunike Hittills har försäljningen av garageportar endast svarat för 5 % av affärsområdet Cardo Doors fakturering . Under 1996 ökade Cardo Door sin fakturering , justerat för förvärv och valutaeffekter , med 9 % till 2 . 643 Mkr ( 2 . 582 ) . Den nya porten lanseras successivt internationellt under första kvartalet 1997 , skriver Cardo . Ett led i den nya satsningen på garageportar var köpet av Carpro i december . Carpro är en av Sveriges ledande tillverkare av garageportar med en omsättning på 55 Mkr och 35 anställda . - Olle Lindström 08 - 700 1015 . ( c ) Reuters Limited 1997 . 
