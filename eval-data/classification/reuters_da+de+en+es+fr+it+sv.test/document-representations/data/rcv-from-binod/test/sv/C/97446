SPP STARTAR NYTT LIVBOLAG FÖR PENSIONSFÖRSÄKRINGAR . STOCKHOLM , 17 sept ( Reuter ) - Försäkringsbolaget SPP bildar ett nytt livförsäkringsbolag för pensionsförsäkringar . " Det nya dotterbolaget kommer att heta SPP Liv och får redan från starten ett förvaltat kapital och premieintäkter av en storlek motsvarande Wasa Liv och Folksam Liv " , skriver SPP i ett pressmeddelande . SPP kommer också att kunna erbjuda kapitalförvaltning för pensionsändamål till externa genom SPP Finans , exempelvis till bolag och kommuner , uppger SPP . SPP Liv kommer att marknadsföra privatbetalda kompletterande liv - och pensionsförsäkringar , företagsbetalda tjänstepensioner , samt fondsparande och kapitalförvaltning för pensionsändamål , enligt SPP . SPP : s målsättning är att förstärka bolagets roll som arbetsplatsens försäkringsbolag . " Genom samarbetsavtal mellan SPP Liv och enskilda arbetsgivare kan företaget erbjuda sina anställda kompletterande pensionsförsäkringar till lägre kostnad än om försäljningen skulle ske genom traditionella kanaler " , skriver SPP . Perolof Axelson har valts till chef för SPP Liv . Axelson är för närvarande VD för SPP Fritt Val , som kommer att ingå i SPP Liv . " Dessa förändringar innebär att vi kan erbjuda både stora och små företag en flexibel tillämpning av såväl kollektivavtal som egna pensionsplaner och dessutom flera olika förvaltningsalternativ " , kommenterar SPP : s koncernchef Bo Eklöf . - Kristina Zetterlund 08 - 700 1005 . ( c ) Reuters Limited 1996 . 
