GÖRAN PERSSON ÖPPEN FÖR SAMARBETE MED CARL BILDT . STOCKHOLM , 28 jan ( Reuter ) - Statsminister Göran Persson är öppen för samarbete med moderatledaren Carl Bildt sedan denne återvänt till Sverige efter sitt FN - uppdrag i Bosnien . Det sade han efter sitt tal på Handelns VD - dag på tisdagen . " Inte minst i Europasammanhang kan Sverige ha svårt att hävda sig . Därför gäller det att hänga ihop och jag samarbetar gärna med Carl Bildt " , sade Persson . Han betonade att Bildt kommer hem till ett annorlunda Sverige efter framgången för socialdemokraternas arbete att bryta upp blockpolitken . " Vi har en ny bild och samtalsklimatet är bättre . Men det är inte aktuellt med något samgående . Det är bra med en spänstig dialog och därför får det vara måtta på samarbetet " , sade Persson . - Henrik Alberius 08 - 700 1250 . ( c ) Reuters Limited 1997 . 
