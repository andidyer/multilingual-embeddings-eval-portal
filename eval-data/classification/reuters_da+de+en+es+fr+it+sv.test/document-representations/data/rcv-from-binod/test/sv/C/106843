Hamstring sänkte Astras försäljning 400 Mkr . STOCKHOLM , 21 april ( Reuter ) - Astras försäljning blev 400 Mkr lägre under det första kvartalet på grund av den hamstringseffekt som uppstod i Sverige i samband med högre medicinpriser . Det uppger Astras informationschef Staffan Ternby för Reuters . " I försäljning handlar det om cirka 400 Mkr " , säger Ternby utan att vilja precisera hur stor effekt hamstringen haft på resultatet . Enligt Ternby handlar den minskade försäljningen under första kvartalet enbart om en förflyttning , eftersom försäljningen i stället var ovanligt hög under november och december förra året . " De fundamentalt underliggande faktorerna är fortfarande positiva " , säger han samtidigt som han konstaterar att marknaden under första kvartalet har utvecklats något sämre än förväntat . Om det är en utveckling som håller i sig , svarar han : " Svårt att veta , men det finns inget fundamentalt som talar för det . Det är ingen kris eller så " . - Olle Lindström 08 - 700 1015 . ( c ) Reuters Limited 1997 . 
