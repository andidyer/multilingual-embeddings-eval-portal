Catellas köp ökar affärsmöjligheterna för IBS - VD . STOCKHOLM , 10 april ( Reuter ) - IKEA Interägda Catella Holdings köp av samtliga A - aktier i IBS ökar bolagets affärsmöjligheter . Det säger bolagets VD Staffan Ahlberg till Reuters . " Våra kunder är internationella företag , ofta grossister och distributionsföretag . Det är positivt för oss att få en ägare med erfarenhet från den branschen " , säger Ahlberg . IKEA är idag inte kund hos IBS men Ahlberg tror att chanserna att få IKEA som kund har ökat genom köpet . " Vi har absolut ingenting emot att få IKEA som kund till IBS . . . Möjligheterna till det har självklart ökat genom att de har gått in som ägare , men det finns ingenting bestämt ännu " , säger Ahlberg . Säljaren av A - aktierna i IBS var en holländsk stiftelse som instiftades när IBS skapades . Dess enda uppgift har varit att främja IBS intressen . " Den ägarlösningen var tänkt som en övergångsfas men affären har inte kunnat genomföras snabbare eftersom vårt prospekt för att noteras på Nasdaq kom emellan . Det kunde inte göras några stora ägarförändringar under den processen " , säger Ahlberg . Genom att prospektet drogs tillbaka kunde ägarbytet genomföras snabbare . IBS kommer att lämna ett nytt prospekt för att noteras på Nasdaqbörsen . Men han vill inte ge någon tidpunkt för nästa prospekt . " Vi vill inte hamna i samma situation igen med oroligt börsklimat . Därför avvaktar vi med nästa prospekt . Antingen kommer det innan sommaren eller efter " , säger Ahlberg och fortsätter : " Ägarbytet gynnar noteringen i USA . . . Amerikanska investerare har inte gillat att en stiftelse är storägare i bolaget . " - Henrik Persson 08 - 700 1011 . ( c ) Reuters Limited 1997 . 
