Autoliv Inc kan satsa på fler marknader - Bark . STOCKHOLM , 25 mars ( Reuter ) - Gunnar Bark som är föreslagen som ny ordförande i Autoliv Inc ser tillväxtmöjligheter på flera marknader där bolagen idag inte har tillverkning . Det säger Gunnar Bark i en intervju med Reuters . " Det finns flera marknader som ser intressanta ut där varken Autoliv eller Morton har någon egen tillverkning . . . De marknader som jag ser en potential i är Sydkorea med en årlig tillverkning på 3 miljoner bilar , Japan och Brasilien " , säger Bark . Gunnar Bark vill inte utesluta fortsatta förvärv för det nya bolaget men han betonar att det viktigaste är organisk tillväxt . " Det högst prioriterade är alltid organisk tillväxt men jag utesluter inte fortsatta förvärv . . . Branschen kommer troligtvis bara att bestå av 3 - 4 bolag när omstruktureringarna är över " , säger Bark och fortsätter : " Marknaden kommer att fortsätta växa och det dröjer några år innan det här är en mogen bransch . " Han vill inte precisera om fusionen med Morton kommer att innebära några uppsägningar . " Det vill jag inte gå in på . . . Men antalet anställda i det nya bolaget kommer i framtiden att vara fler än vad de är idag " , säger Bark . Autoliv Inc kommer att fortsätta att satsa på forskning och utveckling . " Jag ser ingen gräns för hur många produkter som kan utvecklas för att förbättra bilsäkerheten och det nya bolaget kommer att fortsätta satsa på forskning och utveckling i motsvarande grad som idag " , säger Bark . Bark föreslog ett sammangående med Morton redan för 2 , 5 år sedan och han ser stora fördelar med fusionen . Men han tillägger att det kommer att ta tid innan alla hinder är övervunna . " Man ska inte vara blåögd . . . Fusionen kommer att ta lång tid att smälta och innebära flera kulturkrockar . . . Det ser man inte minst på liknande fusioner som genomförts tidigare . " - Henrik Persson 08 - 700 1011 . ( c ) Reuters Limited 1997 . 
