GOLDMAN BEHÅLLER ' KÖP ' PÅ H & M . STOCKHOLM , 31 jan ( Reuter ) - Goldman Sachs behåller sin köprekommendation på Hennes & Mauritz ( H & M ) efter gårdagens bokslutsrapport . H & M finns också kvar på Goldmans ' recommended list ' och är det enda europeiska detaljhandelsföretaget på denna lista . Goldman Sachs analytiker Keith Wills har inte ändrat några vinstprognoser och han är mycket optimistisk vad gäller H & M : s tillväxtmöjligheter . " Jag räknar med att bolaget under lång tid framöver ska kunna växa med 10 % per år vad gäller bytiksyta . . . Jag tror att bolaget i snitt kan öka vinsten med 20 % per år så långt fram som jag kan se " , säger Wills . Han ser H & M som ett av få verkliga tillväxtföretag inom detaljhandeln i Europa . " Det finns tillräckligt med utrymme på bolagets etablerade marknaden för att upprätthålla den här tillväxten " , säger Wills och hänvisar bland annat till den brittiska marknaden , som länge varit besvärlig . " Jag vill verkligen lyfta fram den starka utvecklingen i Storbritannien " , säger Wills . Han räknar med att den starka avslutningen på 1996 fortsätter in i 1997 . " Det vore mycket förvånande om den starka försäljningen inte fortsatt " , säger Wills . - Joel Dahlberg 08 - 700 1011 . ( c ) Reuters Limited 1997 . 
