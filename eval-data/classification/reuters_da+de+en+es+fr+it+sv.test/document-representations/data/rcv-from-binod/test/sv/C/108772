Ingen uppgörelse finns med Nordbanken - Wallenberg . STOCKHOLM , 2 juni ( Reuter ) - S - E - Banken varken bekräftar eller dementerar att samtal har förts med Nordbanken , men i ett internt meddelande dementerar S - E - Bankens VD Jacob Wallenberg att något avtal eller uppgörelse skulle ha träffats med Nordbanken . I meddelandet skriver Wallenberg att ingen uppgörelse har träffats med Nordbanken . " Jag vill bestämt dementera vad som skrivits i Svenska Dagbladet och Dagens Industri om att ett avtal eller en uppgörelse träffats med Nordbanken . I övrigt varken kan eller vill jag gå in och kommentera de olika uppgifter som förekommer i media " , skriver Wallenberg . Han menar dock att banken arbetar på strukturfrågor och att samtal med andra parter är en naturlig del i detta arbete . " Jag har sagt sedan jag tillträdde att jag arbetar med frågor om bankens struktur och vision . Det arbetet pågår för fullt och innebär naturligen , från tid till annan , kontakter med andra parter . Jag har också sagt att jag tror på en ökad fokusering , att vi i längden inte kan vara bra på att göra allt åt alla " , skriver Wallenberg . Wallenberg menar att S - E - Banken inte har bråttom att hitta lösningar på strukturfrågorna . " Det finns flera olika alternativ och vi har inte bråttom " , skriver han . S - E - Bankens informationschef Gunilla Wikman vill varken bekräfta eller dementera att samtal har pågått med Nordbanken under senare tid med syftet att nå en uppgörelse om S - E - Bankens kontorsnät . - Jörgen Österberg 08 - 700 1008 . ( c ) Reuters Limited 1997 . 
