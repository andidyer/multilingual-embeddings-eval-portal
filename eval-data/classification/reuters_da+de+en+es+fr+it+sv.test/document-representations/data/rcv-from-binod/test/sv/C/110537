Fondbörsens vinst upp efter omsättningsrekord . STOCKHOLM , 10 juli ( Reuter ) - Stockholms Fondbörs resultat efter finansnetto blev 63 Mkr för årets sex första månader ( 61 ) . Under perioden omsattes aktier för 637 Mdr kronor , en ökning med 37 % jämfört med första halvåret 1996 . Det skriver Stockholms Fondbörs i ett pressmeddelande . Intäkterna ökade med 21 % till 137 Mkr . Den ökade aktiehandeln lyfte handelsintäkterna med 38 % till 72 Mkr , enligt pressmeddelandet . Antalet bolag på börsen ökade till 250 vid periodens slut från 229 vid årsskiftet . Det stora antalet nya bolag tillsammans med goda kursutvecklingar gjorde att emittensintäkterna ökade med 29 % till 49 Mkr . Kostnaderna ökade med 31 % till 80 Mkr , till följd av utvecklingsarbetet med det nya SAX - systemet och ökade noteringskostnader . Avkastningen på eget kapital sjönk något till 18 % ( 23 % ) under första halvåret , men soliditeten var oförändrat 70 % . Vinsten per aktie blev 30 kronor , enligt pressmeddelandet . - Elisabeth Kark 08 - 700 1008 . ( c ) Reuters Limited 1997 . 
