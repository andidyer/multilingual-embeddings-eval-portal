Skanska delar ut 5 Mdr till ägare . STOCKHOLM , 5 maj ( Reuter ) - Skanska kommer att lösa in var tionde aktie till kurs 400 kr . Totalt kommer inlösensprogrammet att uppgå till 5 Mdr . Skanskas styrelse kommer också att återkomma med förslag om ytterligare kapitalöverföring till aktieägarna som sannolikt kommer att genomföras i samband med den ordinarie bolagsstämman nästa år , skriver Skanska i ett pressmeddelande . Avstämningsdag för inlösenprogrammet är den 28 maj och de som då är aktieägare i Skanska kommer att få inlösenrätter . En extra bolagsstämma den 23 maj kommer att fatta ett principbeslut om inlösenförslaget medan en andra extra bolagsstämma den 4 augusti fattar ett slutligt beslut om inlösen och nedsättning av aktiekapitalet . Skanskas proforma - soliditet den 31 december 1996 efter inlösen uppgår till 24 , 0 % mot 31 , 6 % som redovisades i årsredovisningen . Skanska avser att också föreslå ett förenklat förfarande där aktieägare på ett enkelt sätt kan sälja ett begränsat antal inlösenrätter . Om förslaget om inlösen går igenom ökar vinsten per aktie för 1996 till 33 , 90 kr mot 31 , 60 kr , samtidigt som det synlige egna kapitalet per aktie minskar från 113 , 60 kr till 83 , 70 kr . - Jörgen Österberg 08 - 700 1008 . ( c ) Reuters Limited 1997 . 
