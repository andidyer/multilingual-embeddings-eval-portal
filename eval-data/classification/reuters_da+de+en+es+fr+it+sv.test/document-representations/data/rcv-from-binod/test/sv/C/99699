ASSIDOMÄN BYTER SKOG MED GRANINGE . STOCKHOLM , 21 nov ( Reuter ) - AssiDomän och Graninge har kommit överens om ett stort markbyte som omfattar 16 . 100 ha skogsmark , främst inom Västerbottens län . Affären innebär en omarrendering och koncentration av företagens skogsinnehav , skriver AssiDomän i ett pressmeddelande . AssiDomän får hela Graninges nuvarande markinnehav norr om Umeälven , ca 3 . 800 ha . Dessutom tillkommer 1 . 600 ha inom Åsele kommun . Graninge tar över mark i västra delen av Vilhelmina och i Dorotea kommuner och i östra delarna av Strömsund i Jämtland , motsvarande ca 10 . 700 ha . " Genom bytesaffären tar AssiDomän ytterligare ett steg i sin kärnområdesstrategi , som också lägger tyngdpunkten på förädling mav norrländsk fura av hög kvalitet " , skriver AssiDomän . Minskade transporter och effektivare lagerhållning av virke ger Graninge ökade möjligheter till samspel mellan skogsbruket och industrin , tillägger AssiDomän . - Henrik Alberius 08 - 700 1250 . ( c ) Reuters Limited 1996 . 
