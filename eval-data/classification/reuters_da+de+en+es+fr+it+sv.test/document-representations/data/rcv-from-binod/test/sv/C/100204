INGA OKLARHETER KRING INNOVACOM - LAP POWER . STOCKHOLM , 3 dec ( Reuter ) - Det finns inga större oklarheter kring Innovacoms och Lap Powers blivande produkt , där ett avancerat MPEG - 2 chip ska ingå . Det säger Lap Powers VD Claes Persson Wellton till Reuters . " Chipet är klart designat och framtaget . Nu väntar Innovacom bara på en förfinad produktion . De vill ha ett tunnare silikonlager , vilket kommer att finnas tillgängligt för dem vid årsskiftet . Då kommer produktionen igång " , säger Persson Wellton . Chipet kommer att ingå i den produkt som Innovacom och Lap Power tillsammans med Global Cast , kommer att lansera under andra kvartalet 1997 . " Vi riktar oss till vanliga konsumenter och mindre kontor " , säger Persson Wellton . Produkten kommer att kosta kring 3 . 000 dollar och innebär i princip att kunden får dator , video , TV och en bildtelefon i ett paket , enligt Persson Wellton . Att det just blev Lap Power som fick den europeiska licensen , beskriver han mest som en tillfällighet . " Det var en slump att det blev vi . Vi hade kontakt i somras och kunde konstatera att vi hade samma ideer om hur vi kunde utveckla detta till en slutlig produkt . Vi kompletterar varandra som företag " , säger Persson Wellton . Att Lap Power beskrivs i USA av Innovacom som en " leading european distributor " , anser Persson Wellton är lite överdrivet . " Det är ju Innovacom som beskrivit oss på det sättet . Det kan man ju ha olika synpunkter på . Det är nog en viss överdrift " , säger Persson Wellton . Lap Powers aktie stod klockan 15 . 30 hela 3 , 70 kr lägre på 20 , 30 kr med en omsättning på nästan 1 , 5 miljoner aktier . " Det är olyckligt att aktien åker berg - och dalbana . Historiskt sett har inget företag gått så bra som vi under 90 - talet . Även nu när de flesta dataföretag har stora problem går vi bättre än någonsin " , säger Persson Wellton . - Peter Fellman 08 - 700 1007 . ( c ) Reuters Limited 1996 . 
