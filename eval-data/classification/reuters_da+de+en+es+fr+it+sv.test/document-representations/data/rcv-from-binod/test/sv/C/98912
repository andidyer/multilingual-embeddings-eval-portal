KONSORTIUM LÄGGER BUD PÅ ORREFORS . STOCKHOLM , 29 okt ( Reuter ) - Proventus , Royal Copenhagen och Scandinavian Equity Partners går samman i ett budbolag som lägger bud på samtliga aktier i Orrefors Kosta Boda . Budkursen är 155 kr per aktie . Det skriver bolagen i ett pressmeddelande . Investor , med 20 , 8 % av röster och kapital i Orrefors ställer sig positiva till budet . Konsortiet kontrollerar därmed 73 , 9 % av röster och kapital i Orrefors . På grund av att ägarkoncentrationen därmed blir stark lägger konsortiet ett bud på hela Orrefors . Budbolaget ska ägas till 42 , 5 % av vardera Proventus och Scandinavian Equity Partners samt till 15 % av Royal Copenhagen . Parterna ska utvärdera samarbetet efter ett respektive två år . Vid en positiv utveckling av samarbetet mellan Orrefors och Royal Copenhagen kommer parterna att sträva efter en ytterligare fördjupning av samarbetet . Skulle samarbetet inte utvecklas tillfredsställande har Proventus respektive Royal Copenhagen rätt att lägga bud på samtliga aktier i Orrefors varvid Proventus i egenskap av stor ägare har en prismässig fördel gentemot Royal Copenhagen . I och med bildandet av det gemensamma budbolaget drar Proventus tillbaka sitt partiella bud på Orrefors . Senaste betalkurs för aktien i Orrefors Kosta Boda var 140 kr . Det nya budet om 155 kr per aktie innebär en premie på 10 , 7 % i förhållande till senaste betalkurs . I förhållande till 30 dagars snittkurs innan Proventus lade det partiella budet på Orrefors innebär det nya budet en premie om 49 , 5 % . Anmälningstiden för budet löper från den 18 november till den 6 december . - Jörgen Österberg 08 - 700 1011 . ( c ) Reuters Limited 1996 . 
