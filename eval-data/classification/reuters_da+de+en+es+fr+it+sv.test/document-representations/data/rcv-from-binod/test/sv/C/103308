BYGGANDET AV ANLÄGGNINGAR MINSKAR - PEAB . STOCKHOLM , 13 feb ( Reuter ) - Byggandet av anläggningar beräknas minska med 1 % i år . Under 1996 beräknas minskningen till 2 % jämfört med toppåret 1995 . Det skriver Peab i sin bokslutskommunike . " Anläggninsbyggandet nådde sin topp under 1995 . Minskningen under 1996 bedöms bli 2 % och för 1997 1 % . Den nedåtgående trenden kan tillfälligt brytas av investeringstoppar i ett antal större anläggningsprojekt " , skriver Peab i sin marknadsutsikt . Byggkoncernen räknar däremot med en ökning för externa entreprenörer inom branschens eftermarknad ( Drift / Underhåll / Service ) . " Den totala tillgängliga marknaden inom detta område beräknas öka för externa entreprenörer under 1997 , främst inom segmentet offentlig och industriell verksamhet " , skriver Peab . Den totala efterfrågan i Norge bedöms ligga på fortsatt hög nivå under 1997 . Peabs exploateringsverksamhet är koncentrerad till det 40 - procentiga innehavet i intressebolaget Oskarsborg . " Oskarsborgs verksamhet kommer successivt att utvecklas till ett mera renodlat exploateringsföretag " , skriver Peab . Bolaget ändrar sina redovisningsprinciper under 1997 till successiv vinstavräkning av pågående arbeten . Nuvarande redovisningsprincip innebär att rörelseresultatet för entreprenadbolagen redovisas med resultatet av de arbeten som avslutats under året . " Den förändrade redovisningsprincipen kommer att innebära stora säsongsmässiga variationer i resultatet beroende på branschens ojämna fördelning av produktionen under året " , skriver Peab , som redovisar enligt den nya principen vid publiceringen av tremånadersresultatet 1997 . - Peter Fellman 08 - 700 1007 . ( c ) Reuters Limited 1997 . 
