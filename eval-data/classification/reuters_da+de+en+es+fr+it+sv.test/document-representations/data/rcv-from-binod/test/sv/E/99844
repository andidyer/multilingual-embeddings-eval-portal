ANALYS - DELADE MENINGAR OM REPASÄNKNING . STOCKHOLM , 25 nov ( Reuter ) - Riksbanken håller krutet torrt i morgon och avvaktar med nästa sänkning av reporäntan till inflationsrapporten presenterats 17 december . Det tror en knapp majoritet av analytiker och ekonomer på räntemarknaden . Av 16 tillfrågade tror sju på en sänkning redan i morgon medan nio tror att sänkningen dröjer . " Jag tror att sänkningen kommer i samband med inflationsrapporten . Fundamenta talar visserligen för att man kan sänka redan nu , men samtidigt har Riksbanken sagt att vi inte ska fokusera på den första repan efter de fyra som löper ut nu " , säger Björn Englund , ekonom på Unibörs Markets . De som räknar med en sänkning i morgon tror i genomsnitt att Riksbanken lättar med 15 punkter från dagens nivå på 4 , 60 % . Intervallet ligger på 5 - 25 punkter . " Det har kommit bra data och det finns utrymme för en sänkning . Om man nu ska sänka , varför inte göra det på en gång ? " , säger Tomas Niemelä , ekonom på Aragon fondkommission . Sedan Riksbankens sänkningar inleddes i januari har reporäntan sänkts med 431 punkter . Den senaste sänkningen skedde 24 oktober i samband med att Riksbanken sänkte in - och utlåningsräntorna med 50 punkter till 4 , 25 % respektive 5 , 75 % . Vid sänkningen sade Riksbanken att det forfarande finns ett visst begränsat utrymme för att sänka reporäntan men att bilden inte är entydig . " Det innebär att det behövs ytterligare tid för att följa och analysera inkommande information . Slutsatsen av de bedömningar som görs kan också komma att bli en oförändrad reporänta " , sade riksbankschef Urban Bäckström efter sänkningen . Formuleringen upprepades av vice riksbankschef Lars Heikensten i ett pressmeddelande med anledning av KPI - siffran för oktober . - Erik Aronsson 08 - 700 1010 Källor : Aragon , Consensus , Den Danske Bank , Deutsche / Morgan Grenfell , Föreningsbanken , Handelsbanken , Lehman Brothers , Morgan Stanley , Nomura , Nordbanken , PaineWebber , Salomon Brothers , S - E - Banken , Sparbanken , UBS och Unibank Markets . Nedan följer en sammanställning av inkommande ekonomisk statistisk under perioden 22 oktober - 19 november . 22 / 10 : Konjunkturinstitutets industribarometer för tredje kvartalet . Enligt KI bekräftade barometern den positiva tendensen i de senaste månadsbarometrarna . Inflationsförväntningarna för de kommande 12 månaderna steg till 1 , 5 % från 1 , 3 % i juni . Nationalräkenskaper för andra kvartalet . BNP steg 1 , 4 % andra kvartalet jämfört med motsvarande kvartal 1995 . Jämfört med första kvartalet steg BNP 0 , 7 % . 23 / 10 : Detaljhandel i augusti . Detaljhandelsförsäljningen minskade 1 , 3 % i augusti jämfört med augusti förra året . Under perioden januari - augusti minskade försäljningen 0 , 3 % jämfört med samma period 1995 . 25 / 10 : Producentprisindex . Producentpriserna steg 0 , 1 % i september . Årstakten var - 5 , 0 % . 28 / 10 : Handelsbalans . Handelsbalansen gav ett överskott på 10 , 7 Mdr i september . Marknaden hade räknat med ett överskott på 11 , 4 Mdr . 30 / 10 : Arbetskostnad . Arbetskostnaden för arbetare inom gruv - och tillverkningsindustri ökade 6 , 1 % i augusti jämfört med augusti 1995 . 1 / 11 : Silf / Sparbankens inköpschefsindex . Index backade till 52 , 3 i oktober från 55 , 3 i september . Nybilsregistrering . I oktober visade AB Bilstatistiks nyregistreringssiffra en uppgång på 20 % jämfört med oktober 1995 . Under perioden januari - oktober registrerades 5 % fler personbilar än under samma period förra året . 5 / 11 : Hushållens inköpsplaner . Consumer Confidence Indicator sjönk till - 8 , 0 i oktober från - 5 , 7 i september . 7 / 11 : Textilhandlareförbundets blixtindex . Index visade en försäljningsökning på 9 - 11 % i oktober jämfört med samma månad 1995 . 8 / 11 : Arbetskraftsundersökningen . Den öppna arbetslösheten var 7 , 6 % i oktober jämfört med förväntade 8 , 0 % . 12 / 11 : Aragons inflationsundersökning . Inflationsförväntningarna på två års sikt föll till 1 , 97 % från 2 , 03 % i augusti . På fem års sikt föll inflationsförväntningarna till 2 , 56 % från 2 , 66 % . 14 / 11 : Konsumentprisindex . Konsumentpriserna var oförändrade i oktober vilket gav en årstakt på - 0 , 1 % . Det var första gången sedan 1959 som konsumentpriserna uppvisade negativa tal på årsbasis . 19 / 11 : Bytesbalans . Bytesbalansöverskottet i september blev 5 , 2 Mdr . Enligt Reuters prognossammanställning räknade marknaden med ett överskott på 4 , 8 Mdr . Industrins orderläge . Orderingången ökade 2 , 7 % till september från augusti . Under den senaste tolvmånadersperioden ökade orderingången 11 , 5 % . 20 / 11 : Detaljhandelsförsäljning . Omsättningen i detaljhandeln ökade i september med 2 , 1 % jämfört med september 1995 . Hittils i år är detaljhandeln oförändrad jämfört med samma period förra året . Industriproduktion . I september ökade industriproduktionen med 1 , 0 % jämfört med augusti . Jämfört med september 1995 är uppgången 2 , 2 % . 21 / 11 : Konjunkturinstitutets månadsbarometer . Enligt oktoberbarometern är industrikonjunkturen alltjämt i en period av måttlig uppgång . 25 / 11 Ekonomi - SKOP . Hushållen är något mer negativa om den egna levnadsstandarden och landets ekonomi . Andelen som tror att priserna ökar långsammare ökade till 12 , 5 % jämfört med 11 , 8 % i september . ( c ) Reuters Limited 1996 . 
