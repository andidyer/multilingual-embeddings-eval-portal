TAURUS FÖRLUST KRYMPTE . STOCKHOLM , 15 jan ( Reuter ) - Taurus förlust efter finansnetto för det förkortade räkenskapsåret 1 januari - 31 augusti 1996 minskade till 1 , 2 Mkr . Förlusten för den föregående bokslutsperioden som var helåret 1995 var 6 , 5 Mkr . " Någon utdelning kommer ej att förelsås " , skriver Taurus VD Clas Regeheim i ett pressmeddelande . Bolagets rörelseresultat för det förkortade räkenskapsåret var en förlust på 1 , 5 Mkr jämfört med en förlust på 7 , 5 Mkr föregående räkenskapsår . " Det förbättrade resultatet beror bland annat på att efter utfarmningarna av de kubanska , spanska och portugisiska projekten har Taurus kunnat fakturera ut en del av kostnaderna i dessa projekt på de övriga deltagarna " , skriver bolaget . Soliditeten ökade till 65 , 6 % ( 59 , 3 ) , medan justerat eget kapital per aktie minskade till 1 , 21 kr ( 1 , 42 ) . Vid den extra bolagsstämman i augusti i fjol beslutades att Taurus räkenskapsår ska ändras till 1 september - 31 augusti från kalenderår . - Henrik Alberius 08 - 700 1250 . ( c ) Reuters Limited 1997 . 
