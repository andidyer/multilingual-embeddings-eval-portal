FORTSATT STARK VARUHANDEL MED UTLANDET I NOV . STOCKHOLM , 20 jan ( Reuter ) - Den starka utvecklingen i varuhandeln med utlandet fortsatte i november och handelsbalansen gav ett överskott på 12 , 5 Mdr . Bytesbalansen visade samma månad ett överskott på 6 , 3 Mdr , skriver Riksbanken i ett pressmeddelande . Från januari - november 1996 visar bytesbalansen ett samlat överskott på 44 , 5 Mdr , vilket är 8 , 4 Mdr mer än under samma period 1995 . " Den avgjort främsta orsaken till den allt starkare bytesbalansen är de växande överskotten i varuhandeln " , skriver Riksbanken . Det samlade överskottet i handelsbalansen under de första elva månaderna i fjol var 112 , 8 Mdr . På grund av fortsatt stora nettoutflöden av resevaluta visade däremot tjänstenettot ett svagt saldo . " Tjänstehandeln och utdelningarna på portföljaktier har däremot visat allt större underskott och har därmed hållit tillbaka bytesbalansöverskottets tillväxt " , skriver Riksbanken . På tolvmånadersbasis visar bytesbalansen och handelsbalansen överskott på 43 , 9 Mdr respektive 119 , 7 Mdr . Motsvarande period 1995 uppgick bytesbalansöverskottet till 35 Mdr medan handelsbalansen gav ett överskott på 103 , 8 Mdr . Låneflödena i utländsk valuta såväl som i svenska kronor , visade i november nettoinflöden på 6 , 0 respektive 5 , 1 Mdr . - Peter Fellman 08 - 700 1007 . ( c ) Reuters Limited 1997 . 
