AVESTA SPÅR TUFFT SLUT PÅ VERKSAMHETSÅRET . STOCKHOLM , 13 feb ( Reuter ) - Avesta Sheffield spår att sista kvartalet av verksamhetsåret 1995 / 96 kommer att bli besvärligt . På grund av den osäkra marknaden kommer bolagets resultatförbättring att bli långsam , skriver Avesta i sin niomånadersrapport . " Det tredje kvartalet blev en besvikelse och det sista kommer också att bli besvärligt . Trots att efterfrågan för kallvalsade produkter är stark , kommer prisökningarna att vara måttliga och dessutom motverkas av valutautvecklingen i Storbritannien " , skriver Avesta . Bolaget räknar med högre priser från april mot bakgrund av prishöjningar på 7 - 8 % som aviserats av några producenter . Även på nickel väntas prisuppgången ge vissa positiva effekter . " I nuvarande allmänt osäkra marknadssituationen kommer resultatförbättringen att bli långsam . Ledningens uppmärksamhet kommer främst att inriktas på ytterligare kostnadssänkningar " , skriver Avesta . Fokus för kostnadssänkningarna ska ligga på stålverket i Avesta och verksamheten i Nordamerika , vars marknadsläge är besvärligt . På torsdagen rapporterade Avesta Sheffield en förlust på 136 Mkr för verksamhetsårets nio första månader jämfört med en vinst på 3 . 146 Mkr för motsvarande period året före . - Henrik Alberius 08 - 700 1250 . ( c ) Reuters Limited 1997 . 
