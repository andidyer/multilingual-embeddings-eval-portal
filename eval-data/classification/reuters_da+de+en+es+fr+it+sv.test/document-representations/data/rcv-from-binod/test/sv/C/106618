Marknadsutveckling fortsatt god - Allgon . STOCKHOLM , 16 april ( Reuter ) - Marknadsutvecklingen för Allgons produkter har i stort sett varit fortsatt god under första kvartalet , skriver bolaget i sin delårsrapport . " Den höga tillväxten av antalet mobilteleabonnenter består såväl i Europa som Asien och Nordamerika " , skriver Allgon . De båda affärsområdena System och Mobile Communications visar en liknande tillväxttakt för faktureringen . Det största affärsområdet , System ökade sin fakturering med 22 % till 228 Mkr . " Ökningen avser försäljning av produkter till digitala system . Viktiga order har tagits på den nordamerikanska marknaden för automatavstämda combiners till såväl AMPS som PCS " , skriver Allgon . Mobile Communications fakturering steg 23 % till 157 Mkr . Volymutvecklingen för antenner till telefoner har varit mycket god . Bolagets marknadsandelar har ökat samtidigt som priserna pressats . Faktureringen inom fordonsantenner sjönk vilket främst berodde på avveckling av segmentet tillbehör men även på svagre efterfrågan i Europa . - Joel Dahlberg 08 - 700 1007 . ( c ) Reuters Limited 1997 . 
