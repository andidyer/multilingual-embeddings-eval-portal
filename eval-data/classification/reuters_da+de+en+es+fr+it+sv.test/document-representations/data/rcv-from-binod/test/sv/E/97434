SVENSK TILLVÄXT LÄGST I NORDEN - HSBC MIDLAND . STOCKHOLM , 17 sept ( Reuter ) - Den svenska ekonomin kommer in i en återhämtningsfas men Sverige får trots det Nordens lägsta tillväxt både i år och nästa . Det framgår av HSBC Midlands senaste konjunkturprognos för Norden som presenteras i bankens publikation Nordic Outlook . " Den värsta ekonomiska nedgången är nu över i Sverige , Finland och Danmark även om farten i återhämtningen kommer att variera mellan länderna " , skriver HSBC . Finland kommer att uppvisa den starkaste tillväxten i perspektivet 12 - 18 månader tror banken och under 1997 kommer landets tillväxt bli den högsta i Norden på 3 , 5 % . Sveriges tillväxt kommer för samma år att stanna vid 1 , 7 % vilket är den svagaste bland de nordiska länderna . För 1996 får , enligt HSBC , Norge den starkaste tillväxten på 4 , 0 % och även i år hamnar Sverige sist i tillväxtligan på 1 , 0 % . HSBC ser inget inflationshot i Norden vare sig i år eller nästa och det finns enligt banken möjlighet för något lägre korträntor i Sverige , Finland och Danmark . - Stefan Wictorin 08 - 700 1071 . ( c ) Reuters Limited 1996 . 
