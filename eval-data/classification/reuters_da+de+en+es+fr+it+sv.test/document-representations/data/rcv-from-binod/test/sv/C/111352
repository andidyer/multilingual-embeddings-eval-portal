Biacores nettovinst sjönk till 9 , 9 Mkr . STOCKHOLM , 6 aug ( Reuter ) - Biacores nettovinst rasade till 9 , 9 Mkr under första halvåret från 28 , 4 Mkr första halvåret förra året . Rörelseresultatet föll till 12 , 1 Mkr från 41 , 7 Mkr . Bolaget upprepar prognosen om lägre nettoresultat för helåret 1997 än 1996 . Vinsten per aktie mer än halverades till 1 , 02 kr från 2 , 91 kr förra året . Den satsning på marknadsföring och försäljning som inleddes i början av året avbröts under första halvåret . " När det under andra kvartalet blev uppenbart att försäljningen inte skulle utvecklas i enlighet med tidigare prognoser , omprövades denna resursförstärkning . Ett mål sattes att tills vidare hålla kostnaderna på samma nivå som under första kvartalet 1997 . Så har också skett under det andra kvartalet " , skriver Biacore . Marknadsföringskostnaderna mer än fördubblades till 43 , 5 Mkr ( 20 , 8 ) under första halvåret . Försäljningen minskade med 5 % till 123 Mkr . Biacore bedömer att det håller sina marknadsandelar . I Nord - och Sydamerika sjönk försäljningen 12 % till 43 Mkr . I Europa minskade den med 10 % till 37 Mkr . I Asien - Stillahavsområdet ökade däremot försäljningen 10 % till 43 Mkr . Etableringen av ett dotterbolag i Japan drev upp investeringskostnaderna . Investeringar i immateriella anläggningstillgångar ökade till 63 Mkr från noll samma period i fjol . - Elisabeth Kark 08 - 700 1016 . ( c ) Reuters Limited 1997 . 
