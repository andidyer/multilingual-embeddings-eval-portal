Efterföljare till Losec testas på människa - Mogren . STOCKHOLM , 22 april ( Reuter ) - Astra utför kliniska test på människor för två efterföljare till magsårsmedicinen Losec . Det sade bolagets VD Håkan Mogren i sitt tal på måndagens bolagsstämman . " . . . Vi utvecklar efterföljare till Losec som ska ha medicinska fördelar , ge oss ett produktsortiment med olika produkter för olika patientkategorier och - inte minst viktigt - ge oss förnyat patentskydd för dessa produkter . Två sådana efterföljare testas för närvarande på människa " , sade Mogren . Han räknar med att dessa produkter ska mildra den negativa effekten på försäljningen när Losecpatenten börjar gå ut år 2001 . " Tanken är att kunna lansera efterföljare så att vi minskar en dip när patentet går ut " , sade Mogren , som av konkurrensskäl inte ville gå in exakt på hur dessa efterföljare till Losec kommer att utformas . - Joel Dahlberg 08 - 700 1007 . ( c ) Reuters Limited 1997 . 
