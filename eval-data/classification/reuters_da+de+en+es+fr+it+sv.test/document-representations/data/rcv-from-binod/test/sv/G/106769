* * * Från maktens korridorer - politisk krönika * * * . - Av Arvid Lagercrantz - STOCKHOLM , 18 april ( Reuter ) - Så har då årets troligen viktigaste politiska dokument , Vårpropositionen , nått allmänheten i veckan ( 15 / 4 ) . Under februari , mars och april hade en god del av innehållet på olika sätt kommit ut , varför offentliggörandet inte blev så dramatiskt . Det nya var framför allt siffrorna och därmed hur stor omfattning sysselsättningsprogrammet skulle få . Med tanke på att de socialdemokratiska regeringarna åstadkommit budgetförstärkningar i storleksordningen 126 Mdr är utgifter på 13 , 9 Mdr nästa år ganska måttligt . Men det är ändå rimligt att tala om rejäla satsningar i vårpropositionen , särskilt på kommuner och landsting , med tanke på att regeringarna de senaste åren i stort sett endast lagt fram sparpaket och skattehöjningar . Den största överraskningen kommer att minska . Varje regering i Sverige har att ta över 100 Mdr kr i ränta på statsskulden varje år och ungefär lika mycket för arbetslösheten . Vi kan också notera att arbetslösheten i mars i år var högre än mars 1996 . Det blir spännande rapporter från Statistiska centralbyrån de kommande månaderna . Den största svagheten med svenska statsbudgetar är också att de är så konjunkturkänsliga . Går det uppåt blir statsbudgeten starkare fortare än beräknat och försämras konjunkturen går det utför snabbare än väntat . Det beror på att vi har en så stor offentlig sektor . För att det ska gå riktigt bra för Sverige krävs det därför skapliga konjunkturer . Kommer då socialdemokaterna i och med vårpropositionen att återta vad man förlorat i opinionsmätningarna ? Det är givetvis viktigt för socialdemokraterna att vara sams med LO och det tycks man bli nu men normalt ändras inte partisympatierna förrän allmänheten i sitt dagliga liv känner av förbättringar eller försämringar . Rimligen får därför socialdemokaterna vänta en tid på kraftigt bättre opinionssiffror . Med tanke på den kritik som riktats mot samarbetet med socialdemokraterna är det viktigt för centern att också få bra siffror . Även om centern bland annat fått igenom 500 Mkr till jordbruket och en mindre sänkning av arbetsgivaravgifterna tycks centern ha fått mindre utdelning denna gång . Även för centern torde en uppgång av partisympatierna dröja . - Stockholmsredaktionen 08 - 24 87 50 Arvid Lagercrantz är även politisk kommentator för Sveriges Radio P4 . Han har tidigare bland annat varit inrikespolitisk chef på Dagens eko och VD för Sveriges Riksradio . Arvid Lagercrantz skriver krönikor för Reuters varje fredag . ( c ) Reuters Limited 1997 . 
