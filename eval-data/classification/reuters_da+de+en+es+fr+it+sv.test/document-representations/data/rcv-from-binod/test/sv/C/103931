VALUTAEFFEKTER PÅ 10 - 15 MKR TYNGER IRO - 97 . STOCKHOLM , 21 feb ( Reuter ) - Negativa valutaeffekter kommer att påverka Iros resultat negativt 1997 . Belastningen bottnar i kontrakt bolaget hade under 1996 på valutor i belgiska och schweiziska franc samt D - mark . Det uppgav Iros VD Stig - Arne Blom i en telefonkonferens på fredagen . " Vi får en valutaeffekt 1997 i negativ bemärkelse . Det är en börda på ungefär 10 - 15 Mkr " , sade Blom . Blom ser med optimism på branschens tillväxt det närmsta året och påpekar att investeringarna i USA , Mellanamerika och Europa börjar ta fart . " Av de rapporter jag sett tyder allt på att textilbranschen ligger kvar på en tillväxt på ca 3 % . . . och textilmaskiner totalt ligger på högre ökningstakt " , sade Blom . Iros orderingång var 18 % högre under januari 1997 jämfört med motsvarande månad i fjol . " Både januari och februari ser bra ut " , sade Blom . Iros mekanikproduktion i Italien ska flyttas till Sverige . Blom räknar med att flytten ger både besparingar och marginalökningar . Effekterna kommer inte i år . " Men 1998 kan det göra en hel del pengar , vi pratar om 10 - 15 Mkr " , sade Blom . Iros vinst efter finansnetto steg till 127 Mkr 1996 jämfört med 104 Mkr föregående år . Bolaget spår en rörelsevinst 1997 i nivå eller något bättre än 1996 . - Kristina Zetterlund 08 - 700 1005 . ( c ) Reuters Limited 1997 . 
