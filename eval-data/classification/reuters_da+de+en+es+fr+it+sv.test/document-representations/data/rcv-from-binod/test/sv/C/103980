HEXAGONS VINST STEG 7 % 1996 . STOCKHOLM , 24 feb ( Reuter ) - Verkstadskoncernen Hexagon gjorde en vinst efter finansnetto på 254 , 8 Mkr under 1996 , en ökning med 7 , 1 % jämfört med 1995 . Resultatet var i linje med bolagets egen prognos om en något bättre vinst än 1995 ( 238 Mkr ) . Rörelsevinsten var 241 , 5 Mkr jämfört med 218 , 5 Mkr 1995 , medan försäljningen steg 21 % till 3 . 149 Mkr . Rörelsemarginalen sjönk därmed till 7 , 7 % ( 8 , 4 ) . Styrelsen föreslår en utdelning på 4 , 00 kr mot 3 , 50 kr för 1995 . Orderingångstakten var 3 . 200 Mkr på årsbasis i december 1996 jämfört med 3 . 325 Mkr i december 1995 . " Den försvagning av orderingången som startade i april - maj 1995 bromsades upp i början av 1996 . Därefter ökade orderingången något fram till juli för att vika av nedåt under hösten . . . Totalt har orderingången i jämförbar struktur exklusive SwePart minskat med 3 % jämfört med 1995 " , skriver Hexagon i bokslutet . De delar som ingick i Hexagon 1995 ökade resultatet med 11 % 1996 . Bland de olika verksamhetsområdena märktes Örechrona , där vinst efter finansnetto ökade till 33 , 9 Mkr från 4 , 8 Mkr . Det berodde främst på Bruces Shipyard som vände till en vinst på 3 , 1 Mkr från förlust på 19 , 4 Mkr 1995 . Det största affärsområdet Industriella Komponenter och System höjde sitt resultat efter finansnetto till 106 Mkr ( 68 , 3 ) , främst tack vare köpet av AKA . I jämförbar struktur ökade vinsten till 119 Mkr ( 118 ) . - Joel Dahlberg 08 - 700 1011 . ( c ) Reuters Limited 1997 . 
