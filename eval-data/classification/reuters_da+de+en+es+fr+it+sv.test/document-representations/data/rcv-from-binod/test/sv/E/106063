ANALYS - Reporäntan lämnas i fred på tisdag . STOCKHOLM , 7 april ( Reuter ) - Riksbanken lämnar reporäntan oförändrad på 4 , 10 % vid tisdagens repaannonsering . Det är samtliga 11 ekonomer som Reuters talat med eniga om . Den volatila och veka kronan är och förblir huvudskälet till repopessimismen men en del ekonomer talar även om en spirande tillväxt och om ett slut på den penningpolitiska lättnadsvågen i Europa . " Riksbanken sänker inte i morgon . Det blir fler sänkningar förutsatt att kronan stärks och är stabil . Dessutom väntar man nog ett tag efter budgeten 15 april eftersom Riksbanken inte vill sätta betyg på politikerna " , säger Peter Lindquist , ekonom på HSBC Midland . En knapp majoritet eller sex av elva ekonomer anser att det fortfarande finns utrymme för ytterligare sänkningar . Resten , eller fem av elva är övertygade om att vi sett slutet på sänkningarna och att Riksbankens nästa drag blir en höjning . " Reporäntan har förmodligen bottnat . Tillväxten tilltar och penningpolitiken är redan ganska expansiv på grund av den svaga kronan " , säger Stephanie Pfeiffer , ekonom på Deutsche Morgan Grenfell . Riksbanken sänkte reporäntan senast 17 december med 25 punkter till 4 . 10 % . - Charlotte Meynert 08 - 700 1071 Källor : Carnegie , Consensus , Deutsche Morgan Grenfell , Hagströmer & Qviberg , Handelsbanken , HSBC Midland , PaineWebber , Paribas , Salomon Brothers , Sparbanken , Öhman . ( c ) Reuters Limited 1997 . 
