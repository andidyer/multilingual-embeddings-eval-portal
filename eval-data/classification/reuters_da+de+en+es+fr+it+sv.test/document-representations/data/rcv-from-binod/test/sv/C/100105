STENA SPÅR ÖKAD ANDEL I KATTEGATT - VD . GöTEBORG , 2 dec ( Reuter ) - Stena Line kommer att öka sina marknadsandelar i Kattegatt från och med 1997 till följd av introduktionen av nya färjor . Den bedömningen gjorde bolagets VD Bo Lerenius i en intervju med Reuters på måndagen . " Med det nya tonnaget vi får på plats kommer vi att höja marknadsandelen " , sade Lerenius . Stena Lines totala marknadsandel i området , som även innefattar Öresund , är för närvarande ungefär 25 % , enligt Lerenius . På linjen Göteborg - Frederikshavn är Stenas andel ca 85 % . På Irländska sjön har Stena Line marknadsandelar på mellan 50 % och nästan 70 % . " Ambitionen är att hålla den marknadsledande positionen " , sade Lerenius . Han spådde en i stort sett oförändrad marknadsandel på Engelska kanalen , även med ett samarbete mellan Stena Line och P & O . " Tunneln är marknadsledande nu och jag tror att den fortsatt kommer att vara det " , sade Lerenius . Priserna på engelska kanalen kommer att vara stabila framöver , enligt Lerenius . " Vår bedömning är att de inte kommer att fortsätta nedåt " , sade han . Däremot räknar Stena Line med högre priser om nya duty - free - regler införs . Enligt Lerenius kommer detta att pressa volymerna något . Den negativa effekten bör dock inte bli allt för stor då samtliga konkurrenter också måste genomföra prishöjningar . " Min toeri är att även tunneln måste höja sina priser då " , sade Lerenius . - Kristina Zetterlund 08 - 700 1005 . ( c ) Reuters Limited 1996 . 
