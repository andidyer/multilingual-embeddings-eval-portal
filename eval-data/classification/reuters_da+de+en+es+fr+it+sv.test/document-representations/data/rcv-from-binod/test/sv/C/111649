Konkurrens , låg ränta sänkte SEB Bolåns vinst . STOCKHOLM , 13 aug ( Reuter ) - S - E - Banken Bolåns halvårsresultat minskade till 249 Mkr jämfört med 403 Mkr under samma period förra året . Det försämrade resultatet beror på hårdare konkurrens och lägre räntor , skriver S - E Banken Bolån i sin delårsrapport . " Resultatförsämringen beror dels på lägre avkastning på placeringen av det egna kapitalet till följd av lägre räntenivåer , dels på lägre utlåningsmarginaler beroende på hårt konkurrensläge " , skriver bolaget i en kommentar . Kreditförlusterna fortsätter att minska och uppgick till 56 Mkr under första halvåret mot 66 Mkr förra året . Kapitaltäckningsgraden har hittills under året ökat till 8 , 76 % jämfört med 8 , 48 % vid årsskiftet . - Charlotte Meynert 08 - 700 1071 . ( c ) Reuters Limited 1997 . 
