MUNKSJÖ KÖPER PWA DEKOR GMBH . STOCKHOLM , 7 okt ( Reuter ) - Munksjö har köpt PWA Dekor GmbH från SCA : s dotterbolag PWA AG . Priset för det egna kapitalet är 85 miljoner mark , som ska betalas kontant tillsammans med övertagna skulder på 75 miljoner mark . Det skriver Munksjö i ett pressmeddelande . Dekorpappersmarknaden har de senaste tio åren haft en tillväxt på 5 , 8 % varje år , uppger Munksjö . Affärsområdet Munksjö Papers produkter är delvis kompletterande till PWA Dekors , enligt bolaget . " Munksjö Papers och PWA Dekors verksamheter kommer att samordnas för att uppnå bästa resultat " , skriver Munksjö . PWA Dekors omsättning var 327 miljoner mark 1995 . Rörelsevinsten var 16 miljoner mark . Gruppen har en produktionskapacitet på ca 110 . 000 ton per år , enligt Munksjö . " Det är ett stort förvärv för oss , omsättningen ökar med 35 % . Förvärvet kommer omedelbart att bidraga till en ökad vinst och dessutom ge oss en större potential för framtida expansion " , säger Munksjös VD Rolf Ekedahl . Styrelsen för PWA AG måste godkänna köpet . Affären beräknas vara genomförd den 13 november i år , uppger Munksjö . - Kristina Zetterlund 08 - 700 1005 . ( c ) Reuters Limited 1996 . 
