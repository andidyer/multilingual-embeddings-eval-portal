Perstorp säljer tysk akustikverksamhet . STOCKHOLM , 16 juli ( Reuter ) - Perstorp har träffat avtal med Collins & Aikman om försäljning av sin tyska akustikverksamhet , skriver Perstorp i ett pressmeddelande . Den sammanlagda omsättningen för de avyttrade verksamheterna är 250 Mkr , men påverkar inte Perstorps resultatprognos för helåret . Akustikverksamheten bedrivs i Heidelberg , Lambrecht och Hassloch . Perstorp kvarstår som ägare till mark och byggnader i Lambrecht , enligt pressmeddelandet . - Elisabeth Kark 08 - 700 1008 . ( c ) Reuters Limited 1997 . 
