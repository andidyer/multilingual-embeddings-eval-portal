ANNONSMARKNADEN SPÅS INTE ÖKA ANDRA HALVÅRET . STOCKHOLM , 28 augusti ( Reuter ) - Hösten blir inte bättre för annonsmarknaden än våren . För helåret 1996 väntas TV - reklamen kanske omsätta lika mycket som under 1995 , medan en mindre minskning spås drabba storstadspressen . Det säger Bo Östen Johansson , VD i Annonsörföreningen , till Reuters . " Vi ser inga tecken på att annonsmarknaden är på väg tillbaka . Hösten blir inte bättre än våren varit . Som det varit hittills i år kan man säga att alla mediatyper stagnerat " , säger Johansson . TV - reklamen omsatte i fjol 2 , 4 Mdr . Annonsörföreningen räknar med att TV kanske kan hålla den nivån i år . " Men det blir inte mycket mer . TV4 : s halvårsresultat var en negativ överraskning . Storstadspressen tror vi kommer att minska något från fjolårets 3 , 8 Mdr " , säger Johansson . Landsortspressen och kvällspressen spås däremot matcha 1995 års omsättning på 4 Mdr respektive 630 Mkr . " Det enda som ökar är radio , men det är å andra sidan från en väldigt låg nivå . I år förväntar vi att radioreklamen omsätter maximalt 300 Mkr jämfört med 230 Mkr i fjol " , säger Johansson . Annonsörföreningen ser de ökade kostnaderna som aviserats för de privata hushållens konsumtion som skälet till annonsmarknadens svaga utveckling i år , till exempel dyrare olja och el samt höjd fastighetsskatt och minskade transfereringar . " Hemmamarknaden är inne i en ond spiral nu när det handlar om att täcka budgetunderskott och sänka statskuld . Hushållen kompenserar neddragningar med att spara mera och reklamen följer konsumtionsmönstret " , säger Johansson . Dessutom gäller inte den gamla regeln i företagen att hålla reklambudgeten uppe även i lågkonjunktur för att bereda nästa uppgångsfas . " Idag använder många företag i stället marknadsföringsbudgeten som ett dragspel " , konstaterar Johansson . - Henrik Alberius 08 - 700 1250 . ( c ) Reuters Limited 1996 . 
