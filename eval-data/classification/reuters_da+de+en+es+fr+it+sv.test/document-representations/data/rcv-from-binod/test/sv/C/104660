Skandia stiger på utländskt intresse . STOCKHOLM , 6 mars ( Reuter ) - Skandia steg kraftigt på torsdagen med köpintresse från främst utländska investerare . Kl 16 hade aktien klättrat upp med 14 kr till 239 kr . Aktien sjönk med 3 kr till 225 kr i går efter bokslutet , men marknaden bestämde sig på torsdagen för att resultatet trots allt var starkt . " Vi har köpt Skandia under en lång tid och rapporten var till viss måtto bekräftelse på vår positiva syn " , sade en analytiker . " Vi har dock inte ändrat inställningen fundamentalt till Skandia bara på grund av rapporten . Det fokuseras också på unit linked - rörelsen där tillväxten är extremt hög och där vinsterna inte verkar avlägsna " , sade han . En annan ansåg att kursuppången var i största laget . " Mot bakgrund av den uppgång som varit har aktien nog svårt att komma upp ytterligare på kort sikt . Men på längre sikt är Skandia ett av få riktigt intressanta case " , sade han . Utlänningar visade intresse för aktien , sade han . " Det är mycket utländska investerare inne . Man köper på att Skandia rensar ut och det är ju inga nya problem som kommit ut " , sade han . Enligt uppgifter till Reuters är brittiska Kleinwort Benson positiva till Skandia och tror på en uppsida på 40 % från gårdagens kursnivå . Att marknaden initialt reagerade negativt på rapporten kan enligt en analytiker till viss del förklaras av att man inte är imponerad av Skandias track - record på kostnadsbesparingssidan . Skandia sade i går att bolaget tar kostnader på 1 , 4 Mdr i ett åtgärdsprogram som ska ge besparingar på 400 Mkr årligen . " Skandia har historiskt tagit stora kostnader som inte givit så mycket i besparingsväg " , sade han . - Joel Dahlberg 08 - 700 1011 . ( c ) Reuters Limited 1997 . 
