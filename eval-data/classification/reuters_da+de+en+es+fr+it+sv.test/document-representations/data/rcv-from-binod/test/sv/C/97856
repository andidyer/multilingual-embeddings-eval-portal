PEAK PERFORMANCE PRIS BLIR 135 KR PER AKTIE . STOCKHOLM , 30 sept ( Reuter ) - Priset på Peak Performance har fastställts till 135 kr per aktie . Det skriver Peak Performance i ett pressmeddelande . Erbjudandet att köpa aktier i bolaget avslutades den 27 september i år . " Såväl den del av erbjudandet som riktade sig till institutioner som den till allmänheten övertecknades ca åtta gånger " , skriver Peak Performance . Till priset på 135 kr per aktie kommer courtage , uppger bolaget . Besked om tilldelning beräknas ske den 1 oktober genom utskick av avräkningsnotor . De som inte får någon tilldelning får inget meddelande , skriver Peak Performance . Peak Performance kommer att noteras på Stockholms Fondbörs O - lista från och med den 7 oktober . Det konvertibla förlagslån på 6 , 2 Mkr som erbjöds personalen har fulltecknats , enligt bolaget . - Kristina Zetterlund 08 - 700 1005 . ( c ) Reuters Limited 1996 . 
