INVESTORS VINST STEG TILL 9 , 6 MDR . STOCKHOLM , 20 feb ( Reuter ) - Investor redovisar ett resultat efter finansnetto för 1996 på 9 . 598 Mkr ( 3 . 048 ) . Substansvärdet var den 17 februari 426 kr per aktie . Utdelningen föreslås höjas till 10 kr per aktie ( 9 , 00 ) . Totalavkastningen uppgick under förra året till 59 , 8 % . Det helägda dotterbolaget Saab AB gjorde under 1996 en rörelseförlust på 1 . 402 Mkr ( - 354 ) . Det totala värdet på Investors större innehav var den 17 februari 68 . 185 Mkr . Det totala substansvärdet uppgick vid samma dag till 85 . 168 Mkr . Under året har Investor fått utdelningar från sina innehav på sammanlagt 1 . 804 Mkr ( 656 ) inklusive värdet av de 1 , 3 miljoner Diligentiaaktier som Investor fick via sitt ägande i S - E - Banken . Saab AB : s resultat försämrades alltså kraftigt . Bakom försämringen ligger till stor del den pressade lönsamheten inom den civila flygsidan . Särskilt pressat är marknadssegmentet flygplan för 40 - 59 passagerare där Saab 2000 ingår . På grund av den dåliga lönsamheten har Saab 2000 - programmet omvärderats och aktiverade utvecklingskostnader har skrivits ned med 584 Mkr samt anläggningar och typverktyg med 243 Mkr . Dessutom har åtaganden och garantier till Sabb 2000 - programmet omvärderats och belastar resultatet med 392 Mkr . - Jörgen Österberg 08 - 700 1008 . ( c ) Reuters Limited 1997 . 
