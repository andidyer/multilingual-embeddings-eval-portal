Prifasts ambition är att nå 1996 års resultat . STOCKHOLM , 18 aug ( Reuter ) - Prifasts ambition i år är att nå minst samma resultat som 1996 då vinsten efter finansnetto var 90 Mkr . Det sade bolagets VD Kjell - Åke Dahlström vid en analytikerträff på måndagen . " Vår ambition är att nå minst samma resultat som 1996 och gärna överträffa det " , sade Dahlström . " Ambitionen är att vi skall sälja fler fastigheter . " Han betonade dock att detta inte var någon prognos utan att prognosen från delårsrapporten om en lägre vinst i den löpande rörelsen kvarstår . Prifast kommer att fortsätta omstrukturera sitt bestånd . " Vi kommer forsätta göra affärer , förhoppningsvis under innevarande år . De affärer vi gör är stora affärer av strukturell betydelse " , sade Dahlström . Han uteslöt inte heller förvärv . " Vi kommer att vara aktiva i omstruktureringen av kontorsmarknaden i Stockholm och längre fram är det inte uteslutet med förvärv " , sade Dahlström . Han tillade att rent tekniskt och praktiskt kan ett förvärv av en koncern av samma storlek som Prifast vara möjligt , förutsatt att förvärvet får betalas med egna aktier . - Henrik Persson 08 - 70011 . ( c ) Reuters Limited 1997 . 
