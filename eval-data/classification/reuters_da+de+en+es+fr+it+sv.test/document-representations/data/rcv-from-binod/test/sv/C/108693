ANALYS - Bra försäljning stärker Volvo . STOCKHOLM , 30 maj ( Reuter ) - Trots ett par dagars trög börs står Volvoaktien stark på en ny rekordnivå . Bakom uppgången ligger den starkare lastvagnsmarknaden och en bekräftad styrka på personvagnssidan , säger analytiker . Sedan den 22 maj har Volvos B - aktie stigit från 207 , 50 till 216 kr igår . Som högst har aktien handlats på 219 kr . Det kan jämföras med konkurrenten Scania som sedan den 26 maj har backat från 224 , 50 kr till 212 , 50 kr . Tekniskt stöd ger givetvis det faktum att bolaget nu är inne i den period då det volymvägda inlösenpriset ska sättas . Den 28 maj var det medelpriset 217 , 22 kr vilket ger inlösenkurs på 255 kr . Swedbanks analytiker Mats Liss anser att Volvos lastvagnsrörelse är en orsak bakom den starka kursen . " Ökningen i orderingången på lastvagnssidan med 32 % det första tertialet , jämfört med 1996 är starkare än vad marknaden hade räknat med . Det verkar som om försäljningen håller i sig i alla fall volymmässigt , sedan vet man i och för sig inte hur prisutvecklingen har varit " säger Liss . En annan analytiker menar att nästan 130 . 000 sålda personbilar under de första fyra månaderna är en siffra som bekräftar styrkan på personbilssidan från första kvartalet . Under det första kvartalet fakturerade Volvo 94 . 500 bilar . " April ska vara en bra personbilsmånad men att sälja drygt 129 . 455 bilar första kvartalet är ändå bra . . . Första kvartalet överraskade personbilssidan något och det verkar i så fall fortsätta " , säger han . En kollega hänvisar till att även hösten verkar bli stark för Volvo Personvagnar . " Det är Volvos bedömning att en andra våg i tjänstebilsmarknaden ska komma i höst . Bland annat har 900 - serien fått en större beställning än väntat " , säger han och fortsätter : " Jag tycker att det är ett lågt värderat verkstadsföretag . Om man tittar på personvagnssidan så lyckades Volvo också visa bra resultat för första kvartalet i år trots relativt få sålda bilar . Börjar marknaden övertygas om en högkonjunktur under 1998 , 1999 ska kursen vidare upp . " Konkurrenten Scania har tappat lite av sin uppgång tidigare i maj . I onsdags höll bolaget ett seminarium i Frankrike där inga direkta nyheter släpptes . Tecken på att marknaden stärks visades dock . Gunnar Andersson , analytiker på Handelsbanken , anser att Scaniaaktien är mer köpvärd än Volvo . " Vi ser mer potential i Scania som vi har ' outperform ' på medan vi har ' neutral ' på Volvo . Scania är mer exponerat mot lastbilsmarknaden i Europa , som vi nu räknar med kommer att ta fart inom ett år " , säger Andersson . Han anser att personbilssidan i Volvo är det osäkra kortet på grund av branschens hårda konkurrens . - Henrik Persson , Kristina Zetterlund 08 - 700 1018 . ( c ) Reuters Limited 1997 . 
