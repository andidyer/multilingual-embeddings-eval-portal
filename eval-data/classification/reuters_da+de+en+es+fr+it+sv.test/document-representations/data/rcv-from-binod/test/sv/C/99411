VOLVO LV TAR MARKNADANDEL I EUROPA . STOCKHOLM , 13 nov ( Reuter ) - Volvo Lastvagnars totala leveranser under januari till och med oktober i år minskade med 16 % till 53 . 170 fordon ( 63 . 260 ) . I Europa ökade Volvo Lastvagnar sina leveranser med 6 % till 29 . 500 lastbilar ( 27 . 850 ) under perioden . Samtidigt ökade Volvo sin andel av Europamarknaden för tunga lastbilar till 16 , 7 % ( 16 , 0 ) , säger Stefan Lorentzson , presstalesman på Volvo Lastvagnar , till Reuters . " Uppgången i leveranserna och ökningen av vår marknadsandel i Europa visar att vår FH - serie fortfarande biter " , säger Lorentzson . I Nordamerika levererade Volvo LV 39 % färre fordon eller 14 . 300 lastbilar ( 23 . 450 ) under tiomånadersperioden . " Nu kan vi dock se en svagt positiv trend i orderingångstaktien i Nordamerika . Antalet order på VN - serien ligger där på ca 1 . 500 och nu har vi gjort våra första kundleveranser av den nya lastbilen " , säger Lorentzson . I Sydamerika låg leveranserna också långt under fjolårets tiomånaderssiffra med 4 . 210 fordon eller 37 % färre än fjolårets 6 . 650 . " Men i Sydamerika har minskningstakten avtagit , vilket gör att vi väntar oss ett något bättre läge under 1997 än i år . Brasilien utgör 65 % av den sydamerikanska marknaden " , säger Lorentzson . Till övriga världen levererade Volvo LV 5 . 180 lastbilar under perioden , vilket var 2 % färre än fjolårets 5 . 300 fordon . - Henrik Alberius 08 - 700 1250 . ( c ) Reuters Limited 1996 . 
