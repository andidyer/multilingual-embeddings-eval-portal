ORDERINGÅNGEN I INDUSTRIN ÖKADE 1 , 6 % - SCB . STOCKHOLM , 21 jan ( Reuter ) - Orderingången till den svenska industrin ökade med 1 , 6 % i november i säsongsrensad volym . Det visar Statistiska centralbyråns ( SCB ) preliminära beräkningar . Exportmarknaden svarade för merparten av ökningen , 2 , 8 % , medan hemmamarknaden var i det närmaste oförändrad , 0 , 3 % . I oktober minskade orderingången med 3 , 8 % . Inom den största delgruppen industri för investeringsvaror ökade orderingången med 1 % mellan oktober och november , främst på grund av en kraftig uppgång inom motorfordonsindustrin . Industrin för varaktiga konsumtionsvaror minskade däremot med 2 % . Grupperna industri för insatsvaror och industri för icke varaktiga konsumtionsvaror redovisar ökningar på 2 % , respektive 3 % . Hittills under 1996 ( januari - november ) har orderingången till industrin ökat med 4 % jämfört med samma period 1995 . Exportmarknaden har gått upp mest , 7 % . Det kan jämföras med hemmamarknadens ökning på 1 % . Industrins leveranser ökade med 5 , 2 % i november . Också här stod exportmarknaden för den största ökningen , 8 , 5 % , medan hemmamarknaden bidrog med 1 , 7 % . - Charlotte Meynert 08 - 700 1071 . ( c ) Reuters Limited 1997 . 
