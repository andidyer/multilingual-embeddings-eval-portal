Väsentligt bättre kv 2 i Esselte - VD . STOCKHOLM , 16 juli ( Reuter ) - Esseltes andra kvartal i år var väsentligt bättre än det första kvartalet . Det säger bolagets VD Bo Lundquist i en kommentar till delårsrapporten . " Försäljningsutvecklingen under årets första månader var svag men förbättrades väsentligt under andra kvartalet " , säger Lundquist och fortsätter : " Det är främst försäljningen i USA som är stark men även Norden , Spanien och Polen har noterat ordentliga försäljningsökningar . " Han tillägger att försäljningen i Frankrike , Storbritannien och Tyskland är svag . Under perioden förbättrade dotterbolaget Meto sitt resultat med 30 % . " Under första halvåret förbättrade Meto sitt resultat med 30 % jämfört med föregående år och trenden är positiv . Tyvärr har vi noterat lägre försäljningsmarginaler för Office Products i USA och vi vidtar nu åtgärder för att förbättra detta förhållande " , säger Lundquist . - Henrik Persson 08 - 700 1011 . ( c ) Reuters Limited 1997 . 
