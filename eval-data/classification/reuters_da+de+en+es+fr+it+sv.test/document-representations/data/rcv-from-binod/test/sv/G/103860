* * * FRÅN MAKTENS KORRIDORER - POLITISK KRÖNIKA * * * . - Av Arvid Lagercrantz - STOCKHOLM , 14 feb ( Reuter ) - Moderaterna har 31 , 5 % och socialdemokraterna 27 % . Det visar dagens Temo - undersökning . Hur står det då till i det stora moderata partiet ? Carl Bildt kommer gradvis att dyka upp mer och mer under våren . Han har återupptagit sitt elektroniska veckobrev men först till moderatstämman i Umeå i augusti väntas han ha kommit hem för gott . Men även då kommer han med säkerhet att behålla vissa nog så arbetskrävande internationella uppdrag . Är det då rimligt att tro att Carl Bildt ska kunna infria de smått fantastiska förhoppningar som ställs på honom . Självklart inte . Inom den moderata partiledningen är man smått bekymrad över upphaussningen . " Vårt arbete löper som vanligt och ingen kan vänta sig några enorma saker bara för att Carl kommer hem " , säger en välplacerad moderat till oss . Inom moderatledningen anser man att Carl Bildt hela tiden varit moderatledare i människornas föreställning . Hans insatser i Bosnien har gett en uppfattning om ökad bredd inom moderaterna . " Den som till äventyrs trodde att moderaterna var kallhamrade typer som inte hade några känslor har fått se något annat och Carl Bildt har fyllt vårt nationella behov att göra gott , " menar vår moderata källa , som medger att Bildt inte hade kunnat vara borta på samma sätt om moderaterna haft t ex centerns inflytade över regeringspolitiken . Till hösten är det bara ett år till valet och då finns det anledning för det stora moderatpartiet att lägga upp en lyckad politisk strategi . Namnet på den finns redan : ALLIANS FÖR FÖRNYELSE . Frågan är hur stor alliansen blir . Det står i alla fall helt klart att moderaterna blivit allt större . När Gösta Bohman tog över 1970 hade partiet 11 , 5 % i valet . Sedan steg siffran till 20 - 23 % under 1980 - talet för att ligga på 22 . 4 % i det senaste valet 1994 . Allt oftare ligger opinionsmätningarna uppemot 30 % . " De här höga siffrorna påverkar människors anspråk på oss och vi ser annorlunda på oss själva " , säger en ledande moderat , som vi talat med . Den moderata ambitionen är att omfamna fler än tidigare . Inför den rikskonferens som moderaterna håller 14 - 15 mars och inför partistämman i augusti försöker moderatledningen ägna tid åt sina svagheter . " Ett stort parti kan inte ha sådana trovärdighetsluckor som vi har " , säger den ledande moderaten . Han syftar på områden inom politiken som moderaterna inte brytt sig så mycket om eftersom de inte angått den typiska moderatväljaren . Men nu , som politiskt parti i 30 - procentsklassen , avser moderaterna att bredda sig genom att lägga fast förslag inom särskilt tre områden : 1 . Arbetslösheten 2 . Socialpolitiken 3 . Miljöfrågorna . Vad man kallar den förtida avveckligen av kärnkraften förs fram som ett hot mot sysselsättningen . Avsikten är att med utgångspunkt från tydliga moderatfrågor som t ex angrepp på högskattepolitiken föra ett resonemang om hur lite det blir kvar för låginkomsttagarna . På så vis förs den sociala dimensionen fram . I fråga om miljöpolitken kan utgångspunkten bli rättigheter snarare än stora dyra lösningar . När moderaterna går mot mitten och socialdemokraterna går mot mitten kan man undra om det blir så mycket utrymme kvar för folkpartiet och kristdemokraterna . Från moderat håll försäkrar man att man inte är kannibaler . Moderaterna vill säkerställa att även andra borgerliga partier får plats . Hur ser man då på centern , som samarbetar allt intensivare med socialdemokraterna ? Våra moderata sagesmän försöker tona ned upprördheten över energiuppgörelsen men erkänner att klimatet försämrats . " Vi har rätt goda erfarenheter av att samarbeta med centern " , säger en av moderaterna , som också tycker att Lennart Daléus är en duktig person som skulle kunna skapa ett modernt centerparti . " Om de fyra borgerliga får majoritet i valet 1998 blir det nog också en borgerlig regering , " fortsätter den ledande moderaten . Han tror alltså att centern i ett sådant läge skulle gå in i ännu en borgerlig regering . Just Lennart Daléus , som var centerns representant i energiförhandlingarna och som utpekas som partiledarkandidat , säger i tidningen Dagens Politik ( 11 / 2 ) att valresultatet får utvisa vilken regering som ska bildas " men jag har svårt att se centern vara med i en moderatdominerad regering igen . Det var inte kul alls " , säger Lennart Daléus . Moderaternas krav på att riva upp energiuppgörelsen är något som fjärmar dem från centern liksom deras ja till EMU . När moderaterna går mot mitten kunde man tänka sig att det skulle öppnas en glipa till höger . Så blev det i Norge med Fremskrittspartiet under Carl I Hagen . I Sverige har moderaterna tagit hand om den nyliberala debatten . Hur det kommer att gå för det breddade moderatpartiet får vi se men det är tydligt att partiet i kraft av sin storlek inte bara kommer att försöka nå vanliga väljare i ökad omfattning . " Vi kommer att intressera oss lite mer för vart vi ska , än vägen dit . Vi lägger fast principer och har större öppenhet för teknik och form " , säger vår moderatkälla . - Stockholmsredaktionen 08 - 24 87 50 Arvid Lagercrantz är även politisk kommentator för Sveriges Radio P4 . Han har tidigare bland annat varit inrikespolitisk chef på Dagens eko och VD för Sveriges Riksradio . Arvid Lagercrantz skriver krönikor för Reuters varje fredag . ( c ) Reuters Limited 1997 . 
