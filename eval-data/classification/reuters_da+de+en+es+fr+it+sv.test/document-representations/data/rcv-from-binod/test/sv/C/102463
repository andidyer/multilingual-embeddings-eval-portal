HEXAGONS UPPGÅNG FÖRVÅNAR INTE VD . STOCKHOLM , 29 jan ( Reuter ) - Hexagonaktiens kraftiga uppgång de senaste dagarna förvånar inte företagets VD Börje Andersson . " I och med köpet av Swepart blev vi en renodlad industrikoncern och skall värderas som en sådan . Andra industriföretag värderas till p / e - tal kring 14 - 15 och det är det som drar upp aktiekursen " , säger Andersson och fortsätter : " När man sedan ser hur telekombolagen värderas och tittar på vår sidotelefoniverksamhet så påverkar det också värderingen . " För varje vecka ser Andersson ett ökat utländskt intresse i aktien . " Det var när börsvärdet steg över 2 Mdr som det utländska intresset i aktien började . I princip varje vecka får jag besked om att någon stor utländsk institution har varit inne och köpt aktier . Dessutom har det kommit positiva analyser från Alfred Berg i London och Swedbank " , säger Börje Andersson Andersson tycker att Hexagon i och med förvärvet av Swepart visar att man menar allvar med sin strategi att förvärva och långsiktigt utveckla medelstora industri - och teknikhandelsföretag . - Henrik Persson 08 - 700 1011 . ( c ) Reuters Limited 1997 . 
