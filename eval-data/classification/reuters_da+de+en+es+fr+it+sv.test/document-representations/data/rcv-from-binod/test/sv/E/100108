MÅNGA BRANSCHER HAR ÄNNU INTE VÄNT UPP - H & Q . STOCKHOLM , 2 dec ( Reuter ) - Även om konjunkturen förstärkts under det senaste kvartalet för ett genomsnitt av industrin är det långt ifrån alla branscher som vänt uppåt . Det skriver Hagströmer & Qviberg i sin konjunkturöversikt . " Än så länge ska konjunkturuppgången snarast tolkas som att antalet branscher som förstärks är fler än antalet branscher där konjunkturen fortfarande försvagas " , skriver fondkommissionärsfirman . För en aktieplacerare är det dock värt att notera att vinsterna inom industrin är så pass höga när konjunkturuppgången just har påbörjats , anser Hagströmer & Qviberg . Normalt håller en konjunkturuppgång på i cirka två och ett halvt år . " Det skulle medföra att nästa konjunkturtopp nås i slutet av 1998 eller i början av 1999 . För en del sencykliska branscher , där uppgången ännu inte påbörjats , kommer dock toppen att nås senare " , skriver Hagstömer & Qviberg . - Barbara Taltavull 08 - 700 1019 . ( c ) Reuters Limited 1996 . 
