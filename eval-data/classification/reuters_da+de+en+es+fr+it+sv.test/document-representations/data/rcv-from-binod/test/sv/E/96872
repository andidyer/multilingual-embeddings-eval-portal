ENKLARE FÖRA ÖVER NÄRINGSFASTIGHET MED NYA REGLER . STOCKHOLM , 30 aug ( Reuter ) - Den ska bli enklare att föra över näringsfastigheter till sina barn . Det föreslår regeringen i en lagrådsremiss . " Huvudtanken är att underlätta vid generationsskifte " , säger kammarrättsassessor Anita Salden Enereus till Reuters . Lagändringen träder i kraft den 1 januari 1997 och tillämpas den första gången vid 1998 års taxering om inte annat anges . Förslaget innebär att förvärvaren ska slippa negativ räntefördelning vid arv , bodelning , skilsmässa eller gåva . " Förslaget tar sikte på så kallade generationsskiften där förvärvaren lånar för att till exempel lösa ut syskon " , skriver finansdepartementet i ett pressmeddelande . - Barbara Taltavull 08 - 700 1019 . ( c ) Reuters Limited 1996 . 
