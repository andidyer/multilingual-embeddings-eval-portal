BARNEVIK SER ROLL SOM BOLLPLANK FÖR ABB - STYRELSEN . STOCKHOLM , 10 okt ( Reuter ) - Percy Barnevik kommer att ha en rådgivande roll i ABB när han nu lämnar VD - stolen och koncernledningen . I sin rådgivande roll kommer Barnevik att få nytta av det internationella politiska kontaktnät han byggt upp genom sin funktion som rådgivare till regeringar och statsmän . " Jag räknar med att stödja företaget med det kontaktnätet " , sade Barnevik och såg en roll som bollplank för företagsledningen . Barnevik räknar samtidigt med att kunna gå ned en del i arbetstid från cirka 70 - 80 timmar i veckan idag till cirka 40 - 50 timmar i veckan . " ABB tar upp det allt övervägande av min tid idag . Jag räknar med att lägga mycket tid på ABB även framöver , men naturligtvis mindre än idag " , sade Barnevik . På frågan angående möjligheterna till en kortare arbetsdag hänvisade Barnevik till sin slips : " Ni ser slipsen . Den är full av hängmattor . Jag fick den av min förhoppningsfulla hustru i morse " , sade Barnevik som dock inte ville gå in närmare på hur diskussionerna gått i det Barnevikska hemmet angående beslutet att avgå som VD . - Joel Dahlberg 08 - 700 1011 . ( c ) Reuters Limited 1996 . 
