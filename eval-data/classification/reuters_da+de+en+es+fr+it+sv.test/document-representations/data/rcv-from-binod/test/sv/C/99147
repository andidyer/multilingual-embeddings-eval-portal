FORTSATT MARGINALFÖRBÄTTRING 1997 - SECURITAS . STOCKHOLM , 6 nov ( Reuter ) - Säkerhetsföretaget Securitas räknar med att kunna förbättra rörelsemarginalen nästa år , när arbetet med att omstrukturera de nyköpta verksamheterna slår igenom . " Den befintliga verksamheten ska upp ungefär en procentenhet i marginal under 1997 " , säger VD Thomas Berglund och påpekar att detta är ungefär vad aktiemarknaden räknar med . " Förväntningarna är att vi förbättrar resultatet med omkring 100 Mkr per år och det är ungefär 1 % ( i rörelsemarginal ) " , säger Berglund . Han tillägger att Securitas kommer omsätta 9 - 10 Mdr i år . Bolaget växer framför allt med förvärv . Organiskt är tillväxten i linje med marknaden eller något större . " Vi växer med marknaden och på vissa ställen något mer , exempelvis i Danmark " , säger Berglund . Securitas hade under de första nio månaderna i år en rörelsemarginal på 7 , 5 % jämfört med 7 , 3 % motsvarande period i fjol . Omsättningen steg 21 % till 6 . 606 Mkr . - Joel Dahlberg 08 - 700 1011 . ( c ) Reuters Limited 1996 . 
