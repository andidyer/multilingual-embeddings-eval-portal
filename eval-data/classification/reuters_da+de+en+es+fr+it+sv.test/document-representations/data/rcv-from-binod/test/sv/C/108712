Sydkrafts vinst steg till 3 . 404 Mkr . STOCKHOLM , 30 maj ( Reuter ) - Sydkrafts vinst efter finansnetto ökade till 3 . 404 Mkr årets tre första månader jämfört med 976 Mkr motsvarande period i fjol . I resultatet ingår en positiv resultateffekt från försäljning av aktier i VEBA med 2 , 3 Mdr . Det var i stort sett i linje med marknadens förväntningar enligt Reuters enkät som pekade på en vinst efter finansnetto på 3 . 288 Mkr , inkluderat en reavinst på 2 , 2 Mdr från försäljning av VEBA - aktierna . 2 " Resultatet efter finansiella poster beräknas för 1997 uppgå till drygt 5 Mdr ( 2 , 5 ) " , skriver Sydkraft i sin kvartalsrapport . Sydkraft förklarar resultatförbättringen med främst högre vattenkraftproduktion samt köpet av Örebro Energi och köp av aktier i intressebolagen Graningeverken och Hamburgische Electricitäts - Werke ( HEW ) . Omsättningen lyfte till 4 . 359 Mkr ( 4 . 149 ) . Bolaget spår en nettoomsättning på närmare 15 Mdr för helåret 1997 ( 13 , 6 ) . Soliditeten väntas stiga till 39 % ( 38 % ) . Affärsområdet Els rörelsevinst ökade till 1 . 074 ( 978 ) . Elförsäljningen minskade till 9 . 134 GWh ( 9 . 312 ) . Nedgången beror på att kvartalet var varmare än normalt medan motsvarande period i fjol var kallare än normalt samt att försäljningen var något lägre till slutkunder samt återförsäljare . Köpet av Örebro Energi ökade försäljningen med ca 400 GWh under perioden . " Snötillgången i Norrland är riklig , vilket gör att förutsättningarna för normal magasinfyllnad är god " , skriver Sydkraft . Affärsområdet Gas rörelsevinst lyfte till 95 Mkr ( 84 ) . Affärsområdet Värmes rörelsevinst steg till 133 Mkr ( 91 ) medan nettoomsättningen ökade till 759 Mkr ( 575 ) . Omsättningsförbättringen förklaras främst med köpet av Örebro Energi . - Kristina Zetterlund 08 - 700 1005 . ( c ) Reuters Limited 1997 . 
