ABB får order från Norsk Hydro . STOCKHOLM , 9 juni ( Reuter ) - ABB har fått en order på utveckling och leverans av en undervattensanläggning för oljeseparation och vatteninsprutning från Norsk Hydro . Det uppger ABB i ett pressmeddelande . Arbetet med anläggningen påbörjas omedelbart och väntas vara klart tidigt 1999 . Anläggningen ska placeras i Troll C - fältet i Nordsjön , 60 kilometer väster om Bergen . En ny teknik kommer att användas för att direkt i en anläggning på havsbotten separera olja från vatten för att sedan återinspruta vattnet . " Detta blir världens första kommersiella användning av denna teknik , som kraftigt kommer att reducera produktionskostnaderna för oljefältsutveckling , framför allt på djupt vatten " , skriver ABB . - Kristina Zetterlund 08 - 700 1005 . ( c ) Reuters Limited 1997 . 
