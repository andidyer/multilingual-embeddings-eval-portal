Uthyrning ej europeisk strategi - Atlas . STOCKHOLM , 9 juni ( Reuter ) - Strategin att köpa in sig i en maskinuthyrare för att förlänga Atlas Copcos värdekedja nedåt , som på den amerikanska marknaden i och med köpet av Prime , är inget för den europeiska marknaden . Det sade Atlas Copcos VD Giulio Mazzalupi vid en presskonferens på måndagen . " Vi har inga intentioner att använda den här strategin i Europa . Måhända kan det vara aktuellt i Asien " , sade Mazzalupi , som dock pekade på att Atlas Copco vill få upp sin marknadsandel på tillbehör och kringprodukter i Europa . " Om man tar Tyskland som exempel så innebär en marknadsandel på 20 % på kompressorer att vi har en marknadsandel på omkring 10 % på kringprodukter . Denna andel måste upp " , sade han . - Jörgen Österberg 08 - 700 1008 . ( c ) Reuters Limited 1997 . 
