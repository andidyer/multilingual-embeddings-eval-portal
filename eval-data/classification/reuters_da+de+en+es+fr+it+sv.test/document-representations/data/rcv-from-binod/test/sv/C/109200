Amersham Pharmacia Biotech ska börsnoteras . STOCKHOLM , 10 juni ( Reuter ) - Det nybildade forskningsbolaget Amersham Pharmacia Biotech , som är en sammanslagning av Pharmacias och Amershams dotterbolag kommer att börsnoteras . Det skriver bolagen i ett pressmeddelande . " Båda aktieägarnas mål är att efter en tids integrationsarbete börsintroducera bolaget på en eller flera börser " , skriver bolagen . I det nya bolaget kommer Pharmacia att äga 45 % och Amersham resten . " Från och med den 1 januari 2000 har Pharmacia & Upjohn rätt att genomföra en utförsäljning av bolaget och Amersham International har rätt att från och med januari 2004 förvärva P & U : s aktier . Pharmacia & Upjohn har också en säljoption från och med januari 2000 " , skriver bolagen . För Pharmacia innebär affären en fortsatt koncentration på kärnområdena . " Sammanslagningen är ett resultat av Pharmacia & Upjohns strategi för att förse Associated Businesses med nödvändiga resurser för att bli framgångsrika , samtidigt som koncernen kan fokusera sig på sin kärnverksamhet " , säger Donald R . Parfet , styrelseordförande i Pharmacia Biotech , i en kommnetar . - Henrik Persson 08 - 700 1011 . ( c ) Reuters Limited 1997 . 
