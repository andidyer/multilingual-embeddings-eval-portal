NordiTube noteras på SBI - listan 30 maj . STOCKHOLM , 25 april ( Reuter ) - Rörrenoveringsbolaget NordiTube noteras från och med den 30 maj på SBI - listan . Inför introduktionen genomför bolaget en emission som tillför 22 Mkr samt en ägarspridning till aktieägarna i OTC - noterade Nordifagruppen . NordiTube utgjorde tidigare affärsområdet ledningssystem i Nordifagruppen . Emissionen omfattar 2 , 2 miljoner aktier till teckningskurs 10 kr per aktie . Genom emissionen ökar NordiTubes egna kapital till 33 Mkr fördelat på 15 , 2 miljoner aktier . Emissionskursen motsvarar ett värde på NordiTube på 152 Mkr . De som deltar i nyemissionen kommer att för varje tecknad aktie erhålla en köpoption som ger rätt att köpa en aktie i NordiTube från Nordifagruppen . Priset på aktierna kommer att vara 90 % av en volymviktad genomsnittsbetalkurs under perioden 16 - 27 juni . Priset offentliggörs den 30 juni . Handeln med inköpsrätter och köpoptioner kommer att ske genom Hagströmer & Qviberg . - Henrik Persson 08 - 700 1011 . ( c ) Reuters Limited 1997 . 
