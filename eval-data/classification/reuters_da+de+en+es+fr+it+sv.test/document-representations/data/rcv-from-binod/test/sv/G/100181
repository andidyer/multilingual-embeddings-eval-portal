OLOF JOHANSSON ÖPPEN FÖR ALLT INFÖR 1998 . STOCKHOLM , 3 dec ( Reuter ) - Centerledaren Olof Johansson håller alla dörrar öppna inför valet 1998 . Han vill inte ens ange om han föredrar ett socialistiskt eller ickesocialitiskt regeringsalternativ . " Det är det politiska sakinnehållet som är det avgörande , inte etiketter " , sade han vid en pressträff på tisdagen . Det viktiga för centerledaren är långsiktig stabilitet . " Man bör vara försiktig med låsningar och uteslutningar som på nytt leder till återställarpolitik " , sade han . Olof Johansson är inte orolig för att en eventuell borgerlig regering efter nästa val ska inleda just en sådan återställarprocess . " Det beror på förhandlingsresultatet . Vi får fundera på vilka långsiktiga åtgärder vi i så fall vill bevara " , sade Johansson . När det gäller det nuvarande samarbetet med regeringen utfärdade Johansson en liten varning för de pågående energiöverläggningarna . " Det finns gränser för vad vi kan acceptera och det kan spilla över på det övriga samarbetet " , sade han . - Erik Aronsson 08 - 700 1010 . ( c ) Reuters Limited 1996 . 
