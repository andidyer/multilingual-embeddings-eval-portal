FRAMTIDA OPTIONSPROGRAM I NIVÅ MED 1996 - ASTRA . STOCKHOLM , 9 sept ( Reuter ) - Astras maximala kostnad för framtida optionsprogram bör bli i nivå med 1996 . Det säger Astras informationschef Staffan Ternby till Reuters . " Programmet löper ett år i sänder och styrelsen kommer att fatta ett nytt beslut för varje år . . . Man får utgå ifrån att det är ungefär den här nivån det handlar om " , säger Ternby och jämför med den maximala kostnaden för 1996 på 40 Mkr före sociala kostnader . " Det ( 40 Mkr ) motsvarar ungefär 25 % av lönesumman för de personer som ingår i programmet . Det har styrelsen tyckt är en lämplig ram " , säger Ternby . Optionsprogrammet omfattar omkring 100 nyckelpersoner inom Astra . Optionerna löper i sju år och de som utfärdades i år ( 1995 års program ) har ett lösenpris år 2003 på drygt 400 kr . Optionerna utfärdas av Aros Securities , köps därefter av Astra till beräknat marknadsvärde och delas sedan ut dem till de anställda . Lösenpris och omfattningen på 1996 års optionsprgram bestäms i vår , när det står klart om de mål för 1996 som gäller för tilldelning av optioner har uppnåtts . Astra kommer inte att avslöja när optionerna inhandlas , eftersom det kan vara kurspåverkande , säger Ternby . - Joel Dahlberg 08 - 700 1011 . ( c ) Reuters Limited 1996 . 
