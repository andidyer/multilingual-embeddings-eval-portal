LINDEX NYA BUTIKER TYNGER RESULTATET . STOCKHOLM , 23 jan ( Reuter ) - De butiker Lindex nyetablerade under årets första kvartal kommer att belasta bolagets resulat med ca 850 . 000 kr vardera under verksamhetsåret 1996 / 97 . Det uppger Lindex ekonomi - och finansdirektör Leif Larsson till Reuters . Enligt Larsson kräver uppstartandet av en ny butik investeringar på ca 1 , 7 Mkr . " Vi kostnadsför ungefär 40 % första året . 60 % aktiveras och skrivs av under en femårsperiod " , säger Larsson . Lindex står fast vid att ca 15 nya butiker ska öppnas på den nordiska marknaden i år . Bolagets etablering av butiker i Tyskland innebär större investeringar än 1 , 7 Mkr per butik , enligt Larsson . Till en början kommer Lindex att öppna mellan fem och tio butiker för att testa den tyska marknaden . Medan det tar ungefär sex månader till det att nyetablerade butiker i Sverige når break - even , kommer satsningen i Tyskland att vara långsammare . " Visst blir det några år innan lönsamhet uppnås " , säger Larsson . Larsson betonar dock att utsikterna i Tyskland ser goda ut . Lindex målgrupp på 30 år och över växer för närvarande , och tillför en växande köpkraft . Lindex vinst före skatt ökade till 64 Mkr verksamhetsårets första tre månader jämfört med 37 Mkr motsvarande period föregående år . Resultatet tyngdes av 7 ( 0 ) Mkr vilket avser en reservering för beräknad skuld avseende syntetiska optioner utställda 1995 till 37 stycken ledande befattningshavare . Enligt Larsson har Lindex ställt ut 250 . 000 optioner med lösenpris 131 kr . - Kristina Zetterlund 08 - 700 1005 . ( c ) Reuters Limited 1997 . 
