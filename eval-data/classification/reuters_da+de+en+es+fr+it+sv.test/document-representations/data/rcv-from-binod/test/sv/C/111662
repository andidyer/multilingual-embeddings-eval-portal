Trelle tar Bolidenvinst på halvåret . STOCKHOLM , 12 aug ( Reuter ) - Trelleborg kommer att redovisa reavinsten för försäljningen av Boliden i halvårsrapporten . Det säger Trelleborgs ekonomichef Gertrud Andersson till Reuters . I halvårsrapporten fram till den 30 juni inkluderas Bolidens intäkter , kostnader och resultat som vanligt . Därutöver redovisas reavinsten , som uppstod vid avyttringen , under ' Omstruktureringsposter ' . I balansräkningen kommer Boliden att vara ett intressebolag . För helåret inkluderas Bolidens resultat under det första halvåret som tidigare . Bolidens resultat under det andra halvåret kommer att redovisas under ' Resultatandel i intressebolag ' , och reavinsten under ' Omstruktureringsposter ' . Trelleborgs VD Kjell Nilsson sade den 17 juni att reavinsten för Boliden kommer att bli minst 1 , 5 Mdr . " Vi kommer att redovisa en reavinst på 51 % av Boliden på åtminstone 1 , 5 Mdr . Därtill följer mycket komfortabel reavinstbeskattning " , sade Nilsson . Den 17 juli meddelade Trelleborg att bolaget sålt ytterligare 4 miljoner aktier i Boliden , vilket gav en intäkt på 370 Mkr . Trelleborg vill inte uppge hur stor den totala reavinsten blir . " Reavinsten kommer i halvårsrapporten " , säger Gertrud Andersson . - Elisabeth Kark 08 - 700 1008 . ( c ) Reuters Limited 1997 . 
