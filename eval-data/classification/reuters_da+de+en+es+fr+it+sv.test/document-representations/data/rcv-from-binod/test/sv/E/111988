Ingen konsumtionsboom att vänta i Sverige . STOCKHOLM , 19 aug ( Reuter ) - Sverige har ingen konsumtionsboom att vänta om inte inkomstutvecklingen förbättras . Det sade docent Lennart Berg vid en presentation av en analys av hushållens skuldsättning med utblick till år 2000 . " Inkomstutvecklingen måste bli bättre eftersom sparkvoten kommer ligga konstant " , sade Berg . För närvarande ligger hushållens sparkvot på ca 6 % , enligt Berg . Sedan 1988 har hushållens skuldkvot kraftigt minskat . Hushållens skulder i relation till bruttoförmögenheten har sjunkit med 7 procentenheter . I relation till den disponibla inkomsten har hushållens skulder minskat med 47 procentenheter . Den kraftiga neddragningen av hushållens skuldkvot beror på den högre och positiva realräntan efter skatt och försämrad ekonomisk utsikt för hushållen . En annan förklaring är den förändrade befolkningssammansättningen , enligt Lennart Berg . En framskrivning ger vid handen att hushållens nominella skuldsanering nu verkar vara avslutad . " Givet realräntan verkar nivån på skuldsättningen nu ligga på den nivå som hushållen vill ha " , sade Berg . Inte oväntat är det hushållen med de högsta inkomsterna och / eller den högsta nettoförmögenheten som minskat sin skuldsättning under 1990 - talet . Speciellt gäller det för de 10 % av hushållen som har de högsta inkomsterna och / eller den högsta nettoförmögenheten . Mellan 1990 och 1993 uppgick skuldminskningen för dessa två grupper till cirka 60 respektive 110 Mdr kronor i löpande priser . - Barbara Taltavull 08 - 7001019 . ( c ) Reuters Limited 1997 . 
