Samarbete med P & O gynnar resultatet 1998 - Stena . STOCKHOLM , 25 feb ( Reuter ) - Det planerade samarbetet mellan Stena Line och P & O över Engelska kanalen kommer i stort sett inte att ge någon effekt på Stena Lines resultat 1997 . De positiva effekterna kommer 1998 . Det säger Stena Lines VD Bo Lerenius till Reuters . " Det är nog lika dyrt i engångskostnader som det vi sparar in , så det slår ganska hårt . . . Den tydliga effekten kommer från 1998 och framåt " , säger Lerenius . Joint - venture bolaget P & O Stena Line väntas göra kostnadsbesparingar på minst 780 Mkr av den totala fasta kostnadsmassan på ca 2 , 9 Mdr . Planerna behandlas nu av de brittiska konkurrensmyndigheterna . " Vår bedömning är att vi har ett besked i första halvan av april . Det skulle innebära att bolaget skulle vara i gång i slutet av april , början av maj " , säger Lerenius . - Kristina Zetterlund 08 - 700 1005 . ( c ) Reuters Limited 1997 . 
