Volvos mål 230 . 000 bilar i Europa i år . STOCKHOLM , 10 mars ( Reuter ) - Volvo Personvagnar noterade stora lyft även i Spanien , Finland och Norge i februari . I förra veckan rapporterades tvåsiffriga upggångar från fyra andra europeiska länder . " Vi har som mål i år att öka vår försäljning i Europa till närmare 230 . 000 bilar jämfört med fjolårets fakturering på 216 . 100 bilar " , säger Ulf Thorne på Volvo PV : s informationsavdelning till Reuters . I Spanien steg Volvos försäljning med 43 , 3 % till 967 bilar i februari , medan totalmarknaden bara steg med 0 , 3 % . I Finland steg försäljningen i februari med 32 , 4 % till 544 bilar och i Norge med 108 % till 474 bilar . Samtidigt steg totalmarknaden i Finland med 5 , 1 % , medan den backade med 2 , 8 % i Norge . " Den stora uppgången i Norge ska ställas mot den svaga utvecklingen för vår del där i fjol " , säger Thorne . Under årets första två månader är uppgången för Volvo i Spanien 49 , 3 % till 1 . 845 bilar , i Finland 11 , 9 % till 1 . 351 bilar och i Norge 32 , 9 % till 849 bilar . " Vårt utgångsläge i år är bättre än 1996 . Nu har vi en rad nya produkter som fyrhjulsdrift och dieselmotor i S70 / V70 och inte minst tillgång till S40 / V40 som ersatt 400 - serien " , säger Thorne . - Henrik Alberius 08 - 700 1250 . ( c ) Reuters Limited 1997 . 
