Process att minska kostnader fortgår - SKF . STOCKHOLM , 13 juni ( Reuter ) - Processen att minska kostnaderna inom SKF - koncernen fortgår som tidigare . Det säger bolagets informationschef Lars G Malmer . Han vill dock inte säga huruvida bolaget planerar några större strukturgrepp . " En struktur är ju aldrig färdig . . . Den dagen vi har behov av att göra något större grepp kommer vi att berätta det " , säger Malmer . På frågan om det finns behov att att göra något i stil med det som Electrolux presenterade i går , säger han . " De lever i en helt annan värld än vi . Jag vill inte jämföra oss med Electrolux " , säger han . Han säger emellertid att SKF inte är nöjda med bolagets nuvarande utseende . " Vi är inte helt nöjda med nuvarande struktur . Kostnaderna är fortfarande för höga " , säger han och påpekar att det är på kostnadssidan som lönsamhetsökningar kan uppnås . " Det är inte priset som kan ge oss ökad lönsamhet utan produktivitetsförbättringar , ökad volym och nya produkter med högre förädlingsvärde . På sikt ska ökad produktivitet innebära att den yta vi använder för produktion minskar " , säger Malmer . Det kan både innebära mindre eller färre fabriker . SKF : s B - aktie steg på fredagen och stod kl 15 . 15 9 , 50 kr högre på 189 , 50 . Enligt mäklare berodde kurslyftet på att marknaden spekulerar i en liknande utveckling för SKF som för Electrolux . - Joel Dahlberg 08 - 700 1007 . ( c ) Reuters Limited 1997 . 
