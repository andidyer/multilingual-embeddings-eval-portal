Volvo planerar att köpa Mack i USA - SvD . STOCKHOLM , 8 april ( Reuter ) - Volvo Lastvagnar vill köpa Renaults lastbilsrörelse Mack i Nordamerika . Affären skulle ge Volvo LV en fördubblad marknadsandel och ge tillgång till Macks nät av återförsäljare samt serviceanläggningar i USA , skriver Svenska Dagbladet . Enligt Volvo LV : s analys krävs en tjugoprocentig marknadsandel för att långsiktigt stärka sina positioner . Volvos andel ligger nu på 10 % medan Macks uppgår till 8 , 8 % Renault är inte främmade för en försäljning om Volvo samtidigt tar över företagets lastbilsrörelse i Europa . Det är inte Volvo intresserat av då Renaults lastbilsrörelse i Europa tidigare varit förlusttyngd , uppger tidningen . Volvos nye VD i Nordamerika , Marc Gustafson , rekryterades från Mack . Dessutom var företagen på väg att fusioneras i samband med det planerade samgåendet mellan Volvo och Renault . Mack skulle komplettera Volvo på flera sätt . Företaget är starkt på specialfordon på byggsidan i nordöstra USA . Mack har också lyckats väl med att integrera egna motorer i sina lastbilar . Volvo äger fortfarande 11 , 4 % av kapitalet i Renault . - Charlotte Meynert 08 - 700 1071 . ( c ) Reuters Limited 1997 . 
