Skanska i avtal med Coca - Cola - DI . STOCKHOLM , 17 juni ( Reuter ) - Skanska har tecknat avtal med Coca - Cola som innebär att Skanska blir officiell byggpartner till dryckesjätten . Avtalet väntas ge en omsättningsökning på mellan 500 Mkr till 1 Mdr årligen , skriver Dagens Industri . Avtalet är flerårigt och gäller Skandinavien , Östeuropa och Nordamerika . Skanska får ett försprång framför andra byggbolag men Coca - Cola kan fortfarande välja andra byggare om man vill . " Uppskattningsvis bygger Coca - Cola fem till tio fabriker per år i vårt område och några av dessa byggen lär vi ta hand om " , säger Skanskas blivande koncernchef Claes Björk till Dagens Industri . Skanska bygger Coca - Colas nya anläggning i Haninge utanför Stockholm och hoppas nu bland annat få vara med att bygga en fabrik i Norge . " Det är främst Ryssland och Östeuropa som är nya marknader för Coca - Cola och exempelvis i Ryssland finns ett enormt behov " , säger Björk . Förhandlingarna mellan Skanska och Coca - Cola har pågått under vintern och våren . Coca - Colas motiv till avtalet är att man vill bygga upp långvaraiga relationer och spara pengar genom att släppa in byggarna i ett tidigare skede , enligt Dagens Industri . - Kristina Zetterlund 08 - 700 1005 . ( c ) Reuters Limited 1997 . 
