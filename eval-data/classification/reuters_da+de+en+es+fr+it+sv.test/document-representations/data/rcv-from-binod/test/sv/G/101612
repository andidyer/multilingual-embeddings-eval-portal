MP AVVISAR AVGIFTSVÄXLING I PENSIONSUPPGÖRELSE . STOCKHOLM , 14 jan ( Reuter ) - Miljöpartiet avvisar avgiftsväxlingen i pensionsuppgörelsen . " Vi avvisar den föreslagna avgiftsväxlingen till en större andel egenavgifter . Finansieringen bör även i fortsättningen ske genom arbetsgivaravgifter på hela lönesumman " , skriver mp : s språkrör Marianne Samuelsson i ett pressmeddelande . Partiets arbetsutskott diskuterade pensionsförslaget och andra trygghetsförsäkringar på tisdagen . " Ett långsiktigt hållbart och rättvist pensionssystem är viktigare än att hålla ihop en fempartiöverenskommelse " , skriver Samuelsson . Enligt Samuelsson bygger pensionsförslaget på en förlegad syn på arbetsmarknaden . Få människor kommer i framtiden att vara garanterade lönearbete från 20 - års ålder till pensioneringen . - Henrik Alberius 08 - 700 1250 . ( c ) Reuters Limited 1997 . 
