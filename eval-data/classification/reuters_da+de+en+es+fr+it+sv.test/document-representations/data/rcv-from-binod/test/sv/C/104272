Sågverksföretag kursraketer på ljusare framtid . STOCKHOLM , 27 feb ( Reuter ) - Ljusare framtidsutsikter i och med stigande trävarupriser fick sågverksföretaget Fagerlid att klättra rejält på börsen . Även branschkollegan C F Berg sköt i höjden . " Vi tror på deras framtidsutsikter . . . där vi har justerat upp deras prognos för 1998 . . . om våra prognoser infrias så är aktien ett fynd på de här nivåerna " , säger en mäklare om Fagerlid . " Stigande priser på trävaror gör företagen intressanta " , säger en annan mäklare . Både Fagerlid och C F Berg är positiva i sina bokslutsrapporter om utsikterna för 1997 . Fagerlid räknar med ett väsentligt bättre resultat där stigande priser är en viktig faktor , enligt bokslutsrapporten . " För verksamhetsåret 1996 / 97 i sin helhet räknar styrelsen med att de förbättrade försäljningpriserna kommer att få ett större genomslag nu även med förstärkning av positiva valutaförändringar . . . " , skriver C F Berg i sin delårsrapport från 13 februari . Kursen i Fagerlid steg med knappt 9 % eller 5 , 50 kr till 68 kr medan C F Berg sköt i höjden med drygt 7 % eller 2 , 70 kr till 39 , 70 . Överlägset största köpare i Fagerlid var Carnegie . - Olle Lindström 08 - 700 1015 . ( c ) Reuters Limited 1997 . 
