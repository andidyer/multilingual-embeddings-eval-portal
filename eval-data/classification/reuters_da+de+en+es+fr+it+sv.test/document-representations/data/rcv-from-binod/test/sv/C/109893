Forcenergys köp ger full effekt kv 4 - Forss . STOCKHOLM , 25 juni ( Reuter ) - Forcenergy Incs köp av de amerikanska olje - och gasbolagen Edisto Resources och Convest Energy kommer att ge full resultateffekt under fjärde kvartalet 1997 . Det uppger Forcenergy AB : s VD Eric Forss för Reuters . Affären väntas slutföras i augusti eller september i år . " De båda bolagen kommer att konsolideras in på höstkanten . Under sista kvartalet borde vi ha den fulla effekten " , säger Forss . För Forcenergy AB innebär köpet både reavinster och en större resultatandel i Forcenergy Inc , enligt Forss . Koncernresultatet , inklusive reavinster , väntas överstiga fjolårets vinst före skatt på 179 , 2 Mkr . Forss vill inte göra en uppskattning på hur stor resultateffekt som väntas , men påpekar : " Om man tittar på externa analyser så räknar man med resultateffekter även under 1998 och ett högre resultat 1998 jämfört med 1997 . " Forcenergy Incs skuldsättningsgrad minskar till 51 % från tidigare 59 % efter köpet . Forcenergy AB : s soliditet är i oförändrat på 100 % efter affären . Samtidigt så minskar Forcenergy AB : s innehav i Forcenergy Inc till ca 34 % från tidigare 38 , 7 % . Forcenergy AB : s uttalade strategi är att vara en huvudägare i Forcenergy Inc både på kort och lång sikt . Forcenergy AB vill fortsatt kunna vara med och påverka det amerikanska bolagets utveckling . Forss betonar dock att Forcenergy AB inte säger nej till en värdeskapande affär . " Med ett ägande på 34 % är vi var vi vill vara givet dagens läge " , säger Forss . - Kristina Zetterlund 08 - 700 1005 . ( c ) Reuters Limited 1997 . 
