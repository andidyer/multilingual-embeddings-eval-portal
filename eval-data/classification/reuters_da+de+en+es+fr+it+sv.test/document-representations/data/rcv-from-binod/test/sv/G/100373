* * * FRÅN MAKTENS KORRIDORER - POLITISK KRÖNIKA * * * . STOCKHOLM , 6 dec ( Reuter ) - Ett av regeringens problemområden är kommuner och landsting . De kommunala utgifterna utgör hälften av statens utgifter . Den stora arbetslösheten rycker undan skatteunderlag och de äldre och inte minst de mycket gamla blir allt fler . Regeringen består till stor del av före detta kommunalråd ( Göran Persson , Jörgen Andersson , Maj - Inger Klingvall och Anders Sundström ) varför problematiken är välkänd . Under åren 1960 - 1980 byggdes kommuner och landsting ut . Nya uppgifter lades på dessa organ men sedan 1990 gäller nedskärningar och effektiviseringar . Under perioden 1990 - 1995 har 117 . 000 jobb försvunnit från kommuner och landsting . I år väntas 10 . 000 jobb bort och nästa år 14 . 000 . Samtidigt ökar behoven . Vi blir fler som blir äldre och fler över 85 år . Snart ökar också barnkullarna . Den medicinska tekniken förbättras . Vi får alltså en situation där resurserna krymper och behoven ökar . Inom regeringskansliet räknar man med att resursgapet blir 1 , 5 - 2 % per år . På regeringshåll menar man att nedskärningarna inom kommuner och landsting ännu inte inneburit någon allvarlig försämring av kvaliteten men viss försämring av sjukvården , äldreomsorgen och grundskolan har skett , även om detta inte gäller på alla håll . Största försämringen har ägt rumt i storstäderna och vissa förortskommuner . Inom hälso - och sjukvården är väntetiderna längre och i skolan är det minskad lärartäthet och större klasser . Här drabbas främst elever med särskilda behov . En ökande utgift för kommunerna är sedan 15 år tillbaka socialbidragen . Sedan 1990 har dessa bidrag ökat med 16 % varje år . Förra året var kostnaden nästan 11 Mdr . Då fick 390 . 000 hushåll socialbidrag vid något tillfälle . Det betyder att 10 % av befolkningen fick socialbidrag . Hälften av dessa var utländska hushåll . En fortsatt snabb ökning av socialbidragen riskerar att tränga ut andra utgifter inom vård , omsorg och skola . Under 1990 - talets första år har bristen i kassorna hos kommuner och landsting främst lösts genom en snabb produktivitetsutveckling . Under 1970 - och 1980 - talen var produktivitetsutvecklingen negativ i flertalet kärnverksamheter med undantag för barnomsorgen . Under den senaste tiden har regeringen ingripit på flera sätt när det gäller kommuner och landsting . Utjämningssystemet som innebär att man tar från de rika och ger till de fattiga är avsett att garantera kommunerna likvärdiga förutsättningar . För att minska det ekonomiska trycket har regeringen skjutit på kravet om balans i de kommunala budgetarna till år 2000 . Kommunerna garanteras vidare 2 , 6 Mdr i skatteintäkter . 400 Mkr omfördelas till kommuner med särskilt höga socialbidragskostnader . I den gångna veckan uttalade inrikesminister Jörgen Andersson att regeringen är beredd att tumma ytterligare på kravet om budgetbalans till år 2000 . Regeringen anser sig ha följande skäl att skydda den kommunala kärnverksamheten : 1 . Vård , omsorg och skola är förutsättnignar för att inte samhället ska tudelas . 2 . Brister inom dessa områden är svårare att reparera än tillfälligt lägre standard . 3 . Dessa tjänster är viktiga för näringslivets produktionsförmåga . 4 . Sänkt kvalitet leder till privatisering som undergräver den generella välfärdens legitimitet . Naturligtvis vill regeringen i första hand öka tillväxten och på så sätt få ner arbetslösheten . Det är det effektivaste sättet att klara det hotande kommunala gapet . I övrigt står regeringen inför dessa alternativ : 1 . Skattehöjningar . 2 . Avgiftshöjningar . Nya pensionärsgrupper kan betala mer . 3 . Fortsatt effektivisering . 4 . Resurstillskott från staten . Inom regeringskansliet pågår nu diskussionerna om hur kommuner och landsting ska stöttas . När budgetsaneringen gått så pass hyggligt anser regeringen att det finns visst utrymme för insatser . Vi kan med säkerhet räkna med att de inriktas mot vården och samtidigt ska arbetslösheten minskas . - Arvid Lagercrantz ( Eventuella åsikter som framförs i artikeln är författarens egna och inte Reuters . ) . ( c ) Reuters Limited 1996 . 
