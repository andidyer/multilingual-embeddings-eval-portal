SPCS vinst steg till 9 , 1 Mkr första halvåret . STOCKHOLM , 18 aug ( Reuter ) - SBI - noterade Scandinavian PC Systems ( SPCS ) vinst efter finansnetto steg med 119 % till 9 , 1 Mkr under årets sex första månader . Bolaget upprepar den prognos som avgavs i samband med prospektet att vinsten efter finansnetto kommer att öka till ca 20 Mkr . Omsättningen steg 14 % till 50 , 5 Mkr . " Framgångarna för de administrativa programmen samt försäljningen av serviceavtalen har bidragit till den gynnsamma utvecklingen under första hälften av 1997 " , skriver företaget i delårsrapporten . SPCS spår att den positiva marknadsutvecklingen kommer att fortsätta under året och ska öppna en ny butik i Göteborg under augusti månad . - Jörgen Österberg 08 - 700 1008 . ( c ) Reuters Limited 1997 . 
