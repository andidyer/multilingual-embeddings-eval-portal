Prisstabilitet bas för varaktig tillväxt - Bäckström . STOCKHOLM , 18 april ( Reuter ) - Uppfylls pristabilitetsmålet finns en bas för stabil och varaktig tillväxt och sysselsättning . Det sade riksbankschef Urban Bäckström i en skriftlig kopia av sitt tal i Pitå . " Finns det tilltro till låginflationspolitiken finns det också utrymme för penningpolitiken att kortsiktigt bidra till att stöjda återhämtningen i svensk ekonomi " sadee Bäckström . Enligt Bäckström har pristabilitetsmålet på 2 % , + / - 1 % , formellt sett underskridits . " Formellt sett har prisstabilitetsmålet underskridits även om man mäter inflationen i ett lite längre perspektiv , men inte i verklig mening " , sade Bäckström , som inte tror på en underskridning i verklig mening . " Om den sjunker ytterligare och sedan ligger kvar där en längre tid , ja då kan man tala om att prisstabilitetsmålet underskridits i verklig mening . Det tror dock varken Riksbanken eller någon annan konjunkturbedömare " , sade Bäckström . I den senaste inflationsrapporten var Riksbankens slutsats att penningpolitiken är väl avvägd . " Men man måste komma ihåg att stora förändringar har skett i bland annat reporäntan under det gångna året och det behövs tid för att utvärdera effekten av dessa och hur ekonomin totalt sett utvecklas " , sade Bäckström . ( c ) Reuters Limited 1997 . 
