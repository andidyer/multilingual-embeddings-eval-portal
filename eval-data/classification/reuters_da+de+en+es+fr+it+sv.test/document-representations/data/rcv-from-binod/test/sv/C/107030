Tjubajs positiv till Assis ägande i Segezhabumprom . STOCKHOLM , 23 april ( Reuter ) - Segezhas ägare är beredda att återuppta verksamheten vid bruket Segezhabumprom så snart ett antal frågor är lösta . Det skriver AssiDomän i ett pressmeddelande . Vid ett möte i Moskva på onsdagen diskuterades framtiden för Segezhabumprom . Lennart Ahlgren , VD och koncernchef för AssiDomän samt Sören Öberg VD för Segezhabumprom , träffade Rysslands förste vice premiärminister Tjubajs och presidenten för den Karelska republiken , Viktor Stepanov . " Anatoly Tjubajs ställde sig positiv till AssiDomäns avsikt att kvarstå som långsiktig ägare och investerare i Segezhabumprom " , skriver AssiDomän . Det är frågor kring betalning av federala skatter , uppskjutna inbetalningar till pensionsfonden , miljötillstånd , miljöavgifter samt avverkningsrättigheter och långsiktiga avtal om virkesförsörjningen . - Charlotte Meynert 08 - 700 1071 . ( c ) Reuters Limited 1997 . 
