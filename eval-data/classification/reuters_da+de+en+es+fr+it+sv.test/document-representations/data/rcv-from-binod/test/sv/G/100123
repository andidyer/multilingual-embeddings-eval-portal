STORT MOTSTÅND MOT PENSIONSSYSTEMET I S - KÄLLA . STOCKHOLM , 2 dec ( Reuter ) - Det nya pensionssystemet stöter på stort motstånd bland socialdemokraterna , så som det är utformat idag . Speciellt den planerade avgiftsväxlingen och premiereservsystemet har litet stöd på fältet , vilket kommer fram i partiets drygt 500 samrådssvar i frågan . Det säger en centralt placerad källa till Reuters . " Det finns inte en total , men en viss tveksamhet till avgiftsväxlingen och premiereservsystemet . Det finns inget stöd för dessa i den nuvarande utformningen " , säger källan . De problematiska aspekterna med avgiftsväxlingen är dels garantin för de höjda lönerna och dels att hitta ett tekniskt säkert tillvägagångssätt . " Det är tekniskt svårt att få avgiftsväxlingen att fungera , vilket gör många osäkra . Rädslan är också stor att lönelyftet inte kan garanteras om löntagarna själva börjar betala sin egenavgift " , säger källan . Samtidigt finns det också många som är direkt emot att egenavgifterna läggs på löntagarna i stället för på arbetsgivarna . De två faktorer som stöter på störst motstånd när det gäller premiereservsystemet , är dels de ökade riskerna med att minska AP - fonderna som en buffert och dels att gå ifrån ett kollektivt pensionssparande . " Premiereservsystemet har en helt annan funktion än AP - fonderna , som främst varit en buffert . Dessutom är det många som inte vill gå ifrån ett kollektivt sparande till förmån för ett individuellt sparande " , uppger källan . En annan fråga som också mötts med stor tveksamhet är hur det blir för de personer som inte själva vill bestämma över sina medel i premiereserven . " Vad man ska göra med icke - väljarnas medel är också en fråga som kommit upp " , säger källan . - Peter Fellman 08 - 700 1007 . ( c ) Reuters Limited 1996 . 
