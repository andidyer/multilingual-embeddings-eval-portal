MTG I SAMARBETE MED VIACOM - FTI . STOCKHOLM , 17 sept ( Reuter ) - Kinneviks mediabolag MTG kommer att presentera strategiska allianser med amerikanska Viacom och brittiska betal - TV - koncernen BSkyB inom en snar framtid . Det uppger Finanstidningen som hänvisar till välplacerade källor . Alliansen med Viacom innebär att Kinnevik ansvarar för distributionen av de fyra TV - kanalerna MTV , Nickelodeon , Sci - Fi Channel och VH1 inom Norden och Baltikum . " Kanalerna kommer att ligga på de transpondrar som hyrs av MTG idag , vilket gör att MTG : s transponderkapacitet kommer att utnyttjas bättre " , skriver Finanstidningen . Dessutom kommer MTG och Viacom att samarbeta inom områden som annonsförsäljning , text - TV , produktion av program , textning , dubbning och Internet , enligt Finanstidningen . Kinnevik har också förhandlat med betal - TV - koncernen BSkyB som troligtvis kommer att leda till ett samarbetsavtal om distribution av BSkyB : s kanaler i Norden och Baltikum , framhåller Finanstidningen . " Den allmänna bedömningen inom MTG är att annons - TV kommer att ha en måttlig tillväxt medan betal - TV kommer att växa snabbare " , skriver Finanstidningen . Genom samarbetsavtalen med Viacom och BSkyB säkrar MTG program - och kanalrättigheter . Enligt Finanstidningen påverkar avtalet inte förhandlingarna med Nethold och Filmnet . - Kristina Zetterlund 08 - 700 1005 . ( c ) Reuters Limited 1996 . 
