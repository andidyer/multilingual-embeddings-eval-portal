PRIVAT KONSUMTION DRIVER TILLVÄXT 1997 - SPARBANKEN . STOCKHOLM , 30 jan ( Reuter ) - Tillväxten tilltar under 1997 , driven av den privata konsumtionen . Det skriver Sparbanken i sin konjunkturprognos . Banken spår att BNP växer 2 , 5 % 1997 och 3 , 1 % 1998 . " Finanspolitikens åtstramande effekt kommer successivt att avta och redan 1998 beräknas den ha en neutral effekt på hushållens disponibla inkomster " , skriver banken . Dessutom hjälper stigande reallöner och låga räntor hushållen att driva på tillväxten . Samtidigt bromsas investeringsaktiviteten i industrin medan nettoexporten väntas ge ett positivt bidrag till BNP - ökningen . Trots den positiva bedömningen av Sveriges ekonomi , kvarstår ett problem ; arbetslösheten . " Den höga arbetslösheten framstår som det allt överskuggande problemet i den svenska ekonomin . Sysselsättningen kommer endast att växa måttligt de kommande åren " , skriver Sparbanken . Banken spår en total arbetslöshet på 12 , 2 % under 1997 och 11 , 5 % under 1998 . Siffran för 1996 var 12 , 6 % enligt Sparbankens konjunkturprognos . - Charlotte Meyner 08 - 700 10171 . ( c ) Reuters Limited 1997 . 
