N & T ' s förlust ökade 1996 . STOCKHOLM , 27 feb ( Reuter ) - Nordström & Thulin ( N & T ) gjorde en förlust före skatt på 180 Mkr 1996 jämfört med en förlust på 112 Mkr föregående år . Styrelsen föreslår att ingen utdelning lämnas för 1996 . " Resultatförsämringen är huvudsakligen hänförlig till torrlastfartygen , som visar ett underskott på 121 Mkr , inklusive en engångskostnad på 26 Mkr i samband med avveckling av hyresavtal på två torrlastfartyg " , skriver N & T i sin bokslutskommunike . Omsättningen ökade till 1 . 120 Mkr ( 1 . 046 ) , av vilket färjetrafiken svarade för 408 Mkr ( 382 ) . Substansvärdet baserat på värderingar av två oberoende mäklarfirmor var 21 kr per aktie före skatt , vid en dollarkurs på 6 , 87 kr . Vid årsskiftet 1995 / 96 var substansvärdet också 21 kr , baserat på dollarkursen 6 , 67 kr . " Bolagets bedömning är att tankmarknaden under 1997 fortsätter att förbättras , medan torrlastmarknaden förblir svag " , skriver N & T . Från 1997 kommer tankengagemanget att motsvara ca 85 % av N & T : s investeringar . Den genomsnittliga intjäningen för N & T : s Suezmax - fartyg ökade till ca 20 . 000 dollar per dag ( 16 . 500 ) . För Aframax var inseglingen i nivå med 1995 på ca 16 . 500 dollar per dag . " Den kraftiga försämringen av torrlastmarknaden , som inträffade i slutet av 1995 har under året bestått och dessutom fördjupats . En viss återhämtning kunde dock noteras mot slutet av året " , skriver N & T . Inseglingen för Capesize - fartygen rasade till 12 . 800 dollar per dag ( 19 . 150 ) . N & T avvecklar inhyrningen av två torrlastfartyg från början av 1997 . Bolaget har också omförhandlat hyresavtalen för två andra fartyg , vilket kommer att sänka kostnadsnivån kraftigt . Färjedivisionen gjorde en vinst på 16 Mkr 1996 jämfört med en förlust på 19 Mkr året innan . EstLines passagerare ökade med 34 % till 264 . 00 och lasttrafiken ökade med 8 % till 326 . 000 längdmeter . N & T räknar med att den positiva utvecklingen fortsätter under 1997 . - Kristina Zetterlund 08 - 700 1005 . ( c ) Reuters Limited 1997 . 
