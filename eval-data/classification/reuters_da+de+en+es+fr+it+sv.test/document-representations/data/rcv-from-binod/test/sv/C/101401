TRELLEBORG KOMMENTERAR INTE BOLIDENUPGIFTER . STOCKHOLM , 9 jan ( Reuter ) - Trelleborg vill varken bekräfta eller dementera uppgifter i Dagens Industri om att bolaget planerar att börsnotera dotterbolaget Boliden . Informationsdirektör Leif Öberg säger ändå att Dagens Industris uppgifter inte kan komma från Trelleborgs ledning . " Den ryktesspridningen har vi inga kommentarer till . . . Det här kan inte komma från koncernledningen , det kan jag lova " , säger han till Reuters . Dagens Industri skriver i torsdagens nummer att Trelleborg förbereder en splittring av Trelleborgskoncernen . Enligt uppgifter till tidningen blir det första steget att sätta Boliden på börsen . Ett beslut om börsnotering väntas inom kort . Leif Öberg konstaterar vidare att detta är ett rykte som gått runt en längre tid . Stig - Erik Nyström , arbetstagarrepresentant i Trelleborgs styrelse vill heller inte kommentera ryktena men säger att inga beslut har fattats . " Det finns inga beslut på det , som har handlagts " , säger Nyström , som arbetar vid Bolidens gruva i Laisvall . - Joel Dahlberg 08 - 700 1011 . ( c ) Reuters Limited 1997 . 
