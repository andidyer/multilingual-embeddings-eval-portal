FUSIONSRYKTEN OM S - E - BANKEN / UNIBANK - DI . STOCKHOLM , 3 dec ( Reuter ) - I kölvattnet av Skandias bud på Stadshypotek surrar finansmarknaden av en rad olika fusionsrykten . De ihärdigaste uppgifterna gör gällande att S - E - Banken förhandlar med danska Unibank om ett samgående , skriver Dagens Industri . Detta skulle kunna vara en av förklaringarna till varför S - E - Banken enligt tidningen inte är med och bjuder på Stadshypotek . Unibank och S - E - Banken samarbetade tidigare i det nordiska bankkonsortiet Scandinavian Bank . Detta samarbete upplöstes förra året . Unibank har en balansomslutning på ca 300 miljarder danska kronor är landets näststörsta bank efter Den Danske Bank . Bedömare som tidningen talat med utesluter inte ett samgående mellan S - E - Banken och Unibank , men det finns de som anser att Den Danske Bank är en lämpligare fusionspartner för S - E - Banken . ( c ) Reuters Limited 1996 . 
