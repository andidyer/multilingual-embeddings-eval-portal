LAP POWER TROR MPEG GER VOLYMPRODUKT . STOCKHOLM , 10 dec ( Reuter ) - Lap Powers VD Claes Persson Wellton är övertygad om att Lap Powers och Inovacoms gemensamma multimediaprodukt kommer att bli en konkurrenskraftig volymprodukt . Detta trots att Lap Power inte har ensamrätt i Europa på själva chipet MPEG - 2 , utan enbart på slutprodukten . " Det är självklart att vi inte får ensamrätt på ett chip som man utvecklat sedan 1993 . Däremot har vi den europeiska ensamrätten på slutprodukten vi ska ta fram tillsammans med Inovacom " , säger Persson Wellton till Reuters . Han räknar med att slutprodukten , som blir ett multimediapaket som innehåller bland annat TV , dator , video och bildtelefon , blir en volymprodukt för vanliga konsumenter . Att chipets uppfinnare Mark Koz vill vara med och ta fram slutprodukten genom Inovacom ( Koz är en av två huvudägare i bolaget ) tillsammans med Lap Power , räknar Persson Wellton som en garant för att produkten blir konkurrenskraftig . " Inovacom måste ju se till att produkten blir konkurrenskraftig . Annars är det ju ingen vits för dem att fram slutprodukten . Då vore det ju bättre att bara sälja ut chipet " , säger Persson Wellton . Han räknar med att slutprodukten som innehåller MPEG - 2 chipet ska kunna lanseras under andra kvartalet 1997 . - Peter Fellman 08 - 700 1007 . ( c ) Reuters Limited 1996 . 
