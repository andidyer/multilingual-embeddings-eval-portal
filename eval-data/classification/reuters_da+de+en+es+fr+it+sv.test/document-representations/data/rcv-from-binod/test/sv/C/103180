PRICER KÖPVÄRD FÖR RISKVILLIGA - AV . STOCKHOLM , 12 feb ( Reuter ) - Pricer är väl positionerat för den väntade efterfrågeexplosionen på elektroniska prismärkningssystem . Förutsättningar finns för att bolaget kan nå sin vision om att bli detaljhandelns Microsoft . Det skriver Affärsvärlden i en analys . " Affärsvärldens prognos är att Pricer en bit in på 2000 - talet kan visa ett nettoresultat på 200 - 300 Mkr . . . Om Pricers mål slår in och de får halva marknaden blir bolagets omsättning 100 Mdr om tio år , vilket är i nivå med Ericssons nuvarande omsättning , om vi antar att totalmarknaden är 200 Mdr " , skriver tidningen som fortsätter : " Med en marginal på 20 % blir vinsten 20 Mdr . Antag vidare att bolaget om tio år betalas 15 gånger vinsten . Marknadsvärldet blir då 300 Mdr . Diskonterat till idag till 15 % kalkylränta blir värdet 74 Mdr motsvarande ett värde per aktie på över 4 . 400 kr . I det scenariot ser Priceraktien onekligen billig ut " , skriver tidningen . Även med försiktigare antaganden menar Affärsvärlden att aktien ser köpvärd ut . " Visserligen är risken hög , men Pricer har en färdig produkt som företaget dessutom har köpare till , till skillnad från andra presumtiva tillväxtbolag på börsen " , skriver tidningen . - Jörgen Österberg 08 - 700 1008 . ( c ) Reuters Limited 1997 . 
