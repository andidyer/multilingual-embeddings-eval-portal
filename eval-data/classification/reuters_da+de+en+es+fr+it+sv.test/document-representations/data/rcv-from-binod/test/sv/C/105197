Tricoronas Norfeldt sålde aktier för nyemission . STOCKHOLM , 17 mars ( Reuter ) - Tricoronas huvudägare och styrelseordförande Sven Norfeldt sålde aktier i bolaget då han behövde teckna nyemissionen i Riddarhyttan Resources . " Det är de här pengarna , ca 10 , 5 Mkr , jag behövde för att teckna ungefär 8 Mkr " , säger Norfeldt till Reuters . Norfeldts helägda bolag Dunross & Co meddelade på onsdagen den 12 mars att det sålt 400 . 000 B - aktier i Tricorona . Aktiekursen hade då under tisdagen stigit 11 , 10 kr till 28 kr sedan bolaget meddelat om guldfyndigheter i södra Norge . Norfeldt betonar att han inte kunde genomföra försäljningen innan Tricorona offentliggjort uppgifterna om guldfyndigheterna då det skulle strida mot Finansinspektionens insiderregler . Norfeldt blev uppringd av en mäklare som var intreserad av att köpa aktierna redan på tisdagen . Tricorona ska notera Riddarhyttan Resources på börsen och gör i samband med detta en nyemission om ca 50 Mkr för 50 % av Riddarhyttan för att prospektera och provbryta fyndigheter . - Kristina Zetterlund 08 - 700 1005 . ( c ) Reuters Limited 1997 . 
