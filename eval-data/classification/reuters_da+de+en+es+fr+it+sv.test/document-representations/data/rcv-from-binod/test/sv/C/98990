SVENSK SJÖFART KÖR MER UTLÄNDSKT ÄN SVENSKT . STOCKHOLM , 31 okt ( Reuter ) - Fartyg med utländsk flagg som svenska rederier hyrt in svarade för ungefär 60 % av svensk sjöfarts samlade kapacitet under 1995 . Totalt hade svensk sjöfart under förra året en kapacitet på 2 . 526 miljoner bruttodräktighetsdagar , skriver Statens institut för kommunikationsanalys ( Sika ) och Statistiska centralbyrån ( SCB ) i ett pressmeddelande . Drygt tre fjärdedelar av det svenska tonnaget , mätt i bruttodräktighet , användes i fart mellan svenska och utländska hamnar eller gick huvudsakligen i trafik mellan utländska hamnar . Den 30 september 1995 hade svenska rederier 11 . 100 personer påmönstrade jämfört med 12 . 400 motsvarande tidpunkt 1994 . " Var femte sjöman var utländsk medborgare " , skriver Sika / SCB . Bruttodräktighet är ett sortlöst mått som avser volymen i ett fartygs slutna rum . Bruttodräktighetsdagar är ett mått som används på transportkapacitet och räknas fram genom att multiplicera respektive fartygs bruttodräktighet med antalet dagar det använts . - Henrik Alberius 08 - 700 1250 . ( c ) Reuters Limited 1996 . 
