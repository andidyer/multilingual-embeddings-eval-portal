Mäklare osäkra om nedgång i Nordbanken . STOCKHOLM , 20 mars ( Reuter ) - Mäklare är osäkra om nedgången i Nordbanken . Hitills har nedgången drivits av Den Danske Bank som varit mycket aktiv på säljsidan och nettosålt drygt 54 . 000 aktier . Vid 15 - tiden hade aktien fallit 13 kr till 254 . Som mest var den ned 14 kr på 253 . Omsättningen var normal . " Det är väl någon som vill gå ur en större post medan köparna avvaktar . Det är en tråkig dag på börsen och de flesta avvaktar . . . Det kan pressa kursen vid en stor försäljning " , sade en mäklare . Under torsdagen hade Nordbanken bolagsstämma där VD Hans Dalborg sade att han var beredd att återuppta fusionssamtalen med S - E - Banken om ägarna ville det . Efter uttalandet återhämtade sig kursen tillfälligt men uppgången var inte stabil . " Kanske tror marknaden att Nordbanken ska lägga ett väldigt dyrt bud på S - E - Banken vilket kan tynga kursen , men det är bara en spekulation " , sade en analytiker . Nordbanken hade ingen förklaring till nedgången i aktien . I morgon , fredag , handlas aktien utan utdelning . - Henrik Persson 08 - 700 1011 . ( c ) Reuters Limited 1997 . 
