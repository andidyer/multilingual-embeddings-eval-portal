PLM ' s vinst steg 39 % kv 1 . STOCKHOLM , 23 april ( Reuter ) - Förpackningsföretaget PLM gjorde under första kvartalet i år en vinst efter finansnetto på 86 Mkr , en ökning med 39 % jämfört med motsvarande period i fjol . Försäljningen steg till 1 . 839 Mkr ( 1 . 808 ) . Justerat för valuta - och strukturförändringar var försäljningen i stort sett i nivå med första kvartalet 1996 . Rörelseresultatet steg till 110 Mkr ( 84 ) vilket gav en rörelsemarginal på 6 , 0 % ( 4 , 6 ) . PLM : s största divisioner , Beverage Can och Glass , förbättrade sina rörelseresulat . Beverage Can höjde rörelsevinsten till 58 Mkr från 46 Mkr första kvartalet i fjol medan försäljningen var 920 Mkr ( 951 ) , i stort sett oförändrad justerat för valutaförändringar . Glass hade ett rörelseresultat på 46 Mkr ( 32 ) och en försäljning på 748 Mkr ( 705 ) . I jämförbar struktur och justerat för valutaförändringar , sjönk försäljningen med ca 5 % . Beverage Cans resultatlyft beror främst på bättre produktivitet , minskad kassation och sänkta kostnader . Glass gynnas av god utveckling för de skandinaviska och brittiska verksamheterna . PLM påpekar samtidigt att regional obalans mellan utbud och efterfrågan på glasförpackningar skapar prispress i Centraleuropa . PLM ger ingen resultatprognos för helåret men spår en tillväxt på ca 10 % för PET - flaskor , ca 5 % för burkar och 1 - 2 % för glasförpackningar . - Joel Dahlberg 08 - 700 1011 . ( c ) Reuters Limited 1997 . 
