SAAB AUTO SATSAR PÅ FEM MODELLER FÖR FRAMTIDEN . STOCKHOLM , 20 feb ( Reuter ) - Saab Automobile har en fembilsstrategi inför framtiden . Det sade Saab Autos VD Robert Hendry på en presskonferens på torsdagen . " Vi har en fembilsstrategi för framtiden . Vad det innebär för antalet plattformar som vi kommer att behöva är däremot osäkert . Kanske det räcker det räcker med de två vi har idag , kanske en tredje kommer att behövas " , sade Hendry . Tidigare har Saab Auto framställt sig som en tillverkare med bara två modeller - Saab 900 och Saab 9 - 5 / 9000 . De fem segment av bilmarknaden som Saab identifierat som intressanta är alla inom så kallade ' premium cars ' . Två av segmenten ligger på instegsnivån , ett segment är stationsvagn , ett fjärde är sedan - modell . Den femte är det så kallade ' fun - car - segmentet ' där Saab redan ser sig ha en stark position med sin cabriolet . Enligt Saab står de fem för företaget intressanta segmenten för en årlig total försäljningsvolym om 2 , 3 miljoner bilar . - Henrik Alberius 08 - 700 1250 . ( c ) Reuters Limited 1997 . 
