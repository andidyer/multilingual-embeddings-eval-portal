Kanthals vinst ökade till 154 Mkr . STOCKHOLM , 4 aug ( Reuter ) - Kanthals vinst efter finansnetto steg till 154 Mkr första halvåret jämfört med 134 Mkr motsvarande period i fjol . " Under 1996 genomförda och påbörjade omstruktureringar beräknas , i kombination med en successivt förstärkt konjunktur och resultattillskott från H P Reid ge ett väsentligt förbättrat resultat under 1997 " , skriver Kanthal i sin halvårsrapport . Justerat för tillkomna enheter var resultatet 138 Mkr . Kostnadssänkningar i Driver - Harrisbolagen gynnade resultatet medan en lägre faktureringsvolym samt sämre produkt - / marknadsmix påverkade negativt . Valutautvecklingen hade en marginell effekt på resultatet . Faktureringen steg till 1 . 028 Mkr ( 905 ) . Den svagare kronan påverkade positivt med ca 55 Mkr . Orderingången var , justerat för valutaeffekter , ca 5 % högre under andra kvartalet jämfört med andra kvartalet i fjol . Förbättringen i orderingången låg främst inom hushållsapparatområdet medan förstärkningen för industriapplikationer går långsammare upp . " Av koncernens huvudmarknader var trenden positiv i USA , Sydostasien och Frankrike , vikande i Tyskland och Storbritannien samt oförändrad i Japan och Italien " , skriver Kanthal . - Kristina Zetterlund 08 - 700 1005 . ( c ) Reuters Limited 1997 . 
