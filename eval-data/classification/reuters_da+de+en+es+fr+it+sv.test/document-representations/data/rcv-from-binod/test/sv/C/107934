Frontecs förlust ökade till 23 Mkr . STOCKHOLM , 14 maj ( Reuter ) - Databolaget Frontecs förlust efter finansnsnetto ökade till 23 Mkr under årets första kvartal , jämfört med en förlust på 14 Mkr samma period i fjol . Intäkterna ökade till 172 Mkr ( 152 ) samtidigt som kostnaderna i rörelsen steg till 186 Mkr ( 159 ) . Förlusten orsakades i division Software som gick med 27 Mkr ( - 16 ) minus . I den nordiska konsultrörelsen kunde däremot en vinst på 5 Mkr ( 2 ) redovisas . I den amerikanska verksamheten genomförs just nu ett omstruktureringsprogram som väntas belasta resultatet andra kvartalet med 3 Mkr . Under den kommande 12 månadersperioden bedöms åtgärderna i Amerika leda till kostnadsbesparingar på 20 Mkr . Under perioden har 0 , 8 Mkr aktiverats i utvecklingen av Intelligent Messaging samtidigt som 2 , 8 mkr belastar resultatet för avskrivningar på Intelligent Messaging . " Tillväxten för AMTrix inom Frontec väntas fortsätta men med fortsatt hög risknivå " , skriver bolaget . Genomgången av Amerikaverksamheten har visat på stora brister i organisationen . " . . . brister ( har ) konstaterats i ledning och i försäljning till direktkunder , och den tidigare angivna försenade försäljningen av licenser i USA bedöms ej inflyta " , skriver bolaget . Under perioden har ledningen i Amerika bytts ut och en halvering av antalet anställda genomförts . - Henrik Persson 08 - 700 1011 . ( c ) Reuters Limited 1997 . 
