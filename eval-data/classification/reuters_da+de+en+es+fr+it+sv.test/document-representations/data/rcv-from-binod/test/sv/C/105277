Skanska , Securum sätter Pandox på börsen . STOCKHOLM , 18 mars ( Reuter ) - Skanska och Securum avser att börsnotera det gemensamt ägda hotellfastighetsbolaget Pandox före midsommer , skriver Skanska och Securum i ett gemensamt pressmeddelande . Pandox bildades 1995 genom att Skanska och Securum slog samman sina hotellfastigheter - totalt 15 fastigheter till ett bokfört värde av 1 , 2 Mdr - i ett gemensamt bolag . Noteringen är en fullföljning av planerna från bolagsbildningen om en börsintroduktion inom 3 - 5 år . " En börsintroduktion av Pandox följer Skanskas strategi att börsnotera delar av vårt fastighetsbestånd " , säger Skanskas vice VD Mats Mared som också pekar på Norrporten och Piren som föregångare . - Jörgen Österberg 08 - 700 1008 . ( c ) Reuters Limited 1997 . 
