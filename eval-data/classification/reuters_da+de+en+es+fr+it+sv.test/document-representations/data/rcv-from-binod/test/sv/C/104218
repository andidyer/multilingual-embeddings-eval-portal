Celsius räknar med bättre 1997 - VD . STOCKHOLM , 27 feb ( Reuter ) - Celsius räknar med ett förbättrat rörelseresultat 1997 . Det sade bolagets koncernchef Olle Lund vid en presskonferens på torsdagen . " Vi ger inga prognoser med belopp , men vi räknar med ett förbättrat rörelseresultat 1997 " , sade Lund . Resultatförbättringen kommer främst inom CelsiusTech som under 1996 gjorde en förlust på 142 Mkr . I år blir däremot resultatet positivt . " Det här året räknar vi med att komma bort från röda siffror " , sade Lund . Däremot kommer finansnettot sannolikt att försämras under 1997 på grund av lägre räntenivåer och sämre avkastning från tradingverksamheten . Finansnettot uppgick 1996 till 248 Mkr . - Olle Lindström 08 - 700 1015 . ( c ) Reuters Limited 1997 . 
