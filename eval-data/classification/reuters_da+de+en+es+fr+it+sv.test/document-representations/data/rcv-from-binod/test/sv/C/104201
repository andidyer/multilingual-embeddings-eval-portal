B & N noterar Gorthon Lines i juni i år . STOCKHOLM , 27 feb ( Reuter ) - Under förutsättning att bolagsstämman godkänner förslaget räknar B & N med att dela ut samtliga aktier i Gorthon Lines till sina aktieägare . Aktierna i Gorthon Lines kommer därefter att noteras på Fondbörsens O - eller OTC - lista preliminärt i juni i år , skriver B & N i sitt bokslut . " För varje A - aktie i B & N erhålles en A - aktie i Gorthon Lines och för varje B - aktie i B & N erhåller en B - aktie i Gorthon Lines " , skriver B & N . Utdelningen av Gorthon Lines bedöms ha förutsättningar för skattefrihet enligt den så kallade Les Asea , tillägger rederiet . Efter utdelningen av Gorthon Lines planerar B & N att ansöka om att flytta sin notering från A - listan till OTC - listan . Därigenom blir aktien fortsatt befriad från förmögenhetsskatt , konstaterar B & N . I fjol behöll Gorthon Lines sin resultatnivå från året före , trots en negativ valutaeffekt på drygt 10 Mkr . Volymerna var höga och sysselsättningen god i den transatlantiska trafiken . " För 1997 bedöms bolaget , baserat på nuvarande kontraktsvolymer och trafik , kunna redovisa ett fortsatt starkt resultat " , skriver B & N . Försäljningen av 75 % av aktierna i Svenska Orient Linien till marknaden beräknas ske i höst . - Henrik Alberius 08 - 700 1250 . ( c ) Reuters Limited 1997 . 
