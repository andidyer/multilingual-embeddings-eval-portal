SVENSKAR ÖKAR INNEHAV I UTLÄNDSKA VÄRDEPAPPER - RB . STOCKHOLM , 27 feb ( Reuter ) - Svenskarnas stora intresse för utländska värdepapper fortsätter . Det visar Riksbankens statistik över värdepappershandeln med utlandet i januari . Svenska placerare nettoköpte under månaden räntebärande värdepapper i utländsk valuta för 7 , 6 Mdr och utländska aktier för 7 Mdr . Samtidigt nettoköpte utländska placerare svenska statsobligationer för 6 , 3 Mdr och statsskuldväxlar för 3 Mdr . Däremot minskade utlandet sina innehav av svenska bostadsobligationer , vilka såldes tillbaka för 1 , 1 Mdr . Utländska placerare minskade också sina innehav av svenska aktier . Nettoförsäljningen uppgick till 2 , 8 Mdr . Repotransaktionerna med utlandet gav nettoinflöden på 9 , 7 Mdr . Dessa inflöden har främst uppkommit som en följd av att utländska aktörer lånat ut svenska kronor till Sverige och erhållit statsobligationer som säkerhet . Totalt gav värdepappershandeln med utlandet ett valutautflöde på 9 , 1 Mdr i januari . - Charlotte Meynert 08 - 700 1071 . ( c ) Reuters Limited 1997 . 
