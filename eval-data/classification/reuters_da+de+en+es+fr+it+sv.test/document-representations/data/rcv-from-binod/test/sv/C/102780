COMVIQS CHURN HÖGRE FJÄRDE ÄN TREDJE KVARTALET - VD . STOCKHOLM , 5 feb ( Reuter ) - Comviqs churn var högre under fjärde kvartalet än tredje kvartalet 1996 då den var ca 20 - 25 % . Bolagets ambition är att under 1997 få ned sin churn till samma nivå som under tredje kvartalet 1996 . Det sade Comviqs VD Lars - Johan Jarnheimer vid en analytikerträff på onsdagen . " Churnen ska ned till samma nivå som tredje kvartalet , det vill säga 20 - 25 % " , sade Jarnheimer . Han gjorde bedömningen att bortfallet kommer att hamna på ca 20 % även på längre sikt . Churn är den procentuella andel av kunder som byter operatör . Jarnheimer uppgav att en tredjedel av Comviqs churn är de abonnenter som byter telefon . En tredjedel är de som avslutar abonnemanget då de inte längre behöver mobiltelefon . Detta är den andel som ökar mest . Den sista tredjedelen är de kunder som väljer att gå till andra operatörer . " Ungefär två tredjedelar av detta bortfall är till Telia och ungefär en tredjedel är till Europolitan " , sade Jarnheimer . Han påpekade vidare att Comviq i stort sett får tillbaka lika många kunder från sina konkurrenter . Möjligtvis kan det vara så att Telia tar något fler kunder än Comviq . - Kristina Zetterlund 08 - 700 1005 . ( c ) Reuters Limited 1997 . 
