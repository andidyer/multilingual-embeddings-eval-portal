MASSAPRISET UPP I SLUTET AV 1997 - STORA . STOCKHOLM , 29 jan ( Reuter ) - Massapriset kommer att vända upp under slutet av 1997 . Den bedömningen gjorde Storas VD Lars - Åke Helgesson vid en presskonferens på onsdagen . " Jag tror att trenden är att det kommer att gå upp under slutet av 1997 " , sade Helgesson . Han tillade dock att denna uppgång inte behöver betyda att det genomsnittliga priset under 1997 kommer att överstiga fjolårets genomsnittliga massapris . " Om volymerna kommer att gå upp , kommer priset också att göra det så småningom . Men det är svårt att veta när " , sade Helgesson . På frågan om massapriset kan komma att sjunka ytterligare under den närmaste tiden , svarade Helgesson : " Massapriset är under tryck för närvarande , så vi får väl se . " Stora räknar med ökade volymer under 1997 jämfört med 1996 . Helgesson betonar dock att Stora är mer känsligt för prisförändringar än volymförändringar . En prisförändring på 5 % påverkar Storas resultat med 1 , 6 - 1 , 7 Mdr . En volymförändring på 5 % påverkar resultatet med hälften . Storas investeringsprogram kommer i stort sett att vara slutfört vid utgången av 1997 . Därefter kommer bolaget att minska investeringarna ' med några miljarder ' . " Vi räknar med att investeringsprogrammet kommer att ge ökade volymer och marginalförbättringar och mindre stopp under 1998 " , sade Helgesson . - Kristina Zetterlund 08 - 700 1005 . ( c ) Reuters Limited 1997 . 
