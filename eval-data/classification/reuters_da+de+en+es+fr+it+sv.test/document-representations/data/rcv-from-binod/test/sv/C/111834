Benima Ferator minskade vinst till 7 , 8 Mkr . STOCKHOLM , 15 aug ( Reuter ) - Benima Ferator minskade resultatet efter finansnetto till 7 , 8 Mkr under årets första sex månader , från 16 , 4 Mkr motsvarande period i fjol . Benima Ferator spår att helårsresultatet blir 20 Mkr , motsvarande 2 , 49 kr per aktie . Bolaget räknar därmed mde en minskning från 1996 då resultatet var 26 , 2 Mkr . " Första halvåret innehöll färre arbetstimmar jämfört med föregående år . Dessutom har kapacitetsutnyttjandet varit något lägre " , skriver Benima Ferator , men tillägger att marknadssitutationen för bolaget har förbättrats och orderingången har ökat under det andra kvartalet . Resten av 1997 kommer att innebära en bra beläggning , enligt bolaget . Omsättningen sjönk något till 146 , 5 Mkr det första halvåret ( 149 , 8 ) . Största dotterbolaget BFE Benima minskade rörelseresultatet efter avskrivningar till 6 , 2 Mkr ( 11 , 5 ) och BFE Ferator försämrade vinsten till 0 , 8 Mkr ( 4 , 6 ) . En väsentligt orsak till försämringen är avvecklingen av kontoret i Hofors . " Ökade resurser till marknads - och affärsutveckling tillsammans med en större efterfrågan av BFE Ferators tjänster har inneburit att den negativa trenden nu har brutits " , skriver Benima Ferator . Från den 1 juli konsolideras RB Engineering AB , som förvärvades under våren . - Elisabeth Kark 08 - 700 1008 . ( c ) Reuters Limited 1997 . 
