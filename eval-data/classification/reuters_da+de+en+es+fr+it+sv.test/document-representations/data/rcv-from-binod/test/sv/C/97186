INTERVJU - FORTSATT TUNGT FÖR PLATZER . STOCKHOLM , 9 sept ( Reuter ) - Det är fortfarande svårt för bygg - och fastighetskoncernen Platzer att få in nya order . Det säger Platzers ekonomidirektör Joen Alteg till Reuters . " Det är fortfarande svårt att få in nya order . Om det inte vänt inom ett år , kommer det att vara mycket jobbigt nästa år vid den här tiden " , säger Alteg till Reuters . Det finns enligt Alteg flera orsaker till den problematiska situationen . " Vi märker att våra underleverantörer har mycket jobb för tillfället . Det betyder leveranstider på upp till åtta veckor mitt under den värsta lågkonjunkturen i byggbranschen . Trots detta är det mycket svårt att få några order " , säger Alteg . Ett annat problem som Alteg lyfter fram är de osäkra utsikterna beträffande prisutvecklingen inom byggsektorn . " Det företag som tar en lång order på till exempel 150 Mkr över 1 , 5 år har i dag mycket svårt att beräkna var prisnivån kommer att ligga när projektet ska slutföras . Osäkerheten om priserna kommer att öka och det gör att man tvekar att ta långa order idag " , förklarar Alteg . Platzer presenterade sitt sex månaders resultat i slutet av augusti . Resultatet efter finansnetto uppgick till - 11 , 6 Mkr , jämfört med 7 Mkr för samma period 1995 . På måndagen mäklade Myrberg & Wiklund inbördes en post om 602 . 000 B - aktier i Platzer till en kurs på 15 kr . Posten utgör 2 , 9 % av det totala antalet B - aktier . - Peter Fellman 08 - 700 1007 . ( c ) Reuters Limited 1996 . 
