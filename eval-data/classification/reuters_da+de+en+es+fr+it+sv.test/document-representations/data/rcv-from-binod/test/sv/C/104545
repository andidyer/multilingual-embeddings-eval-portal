Färjerederiet NTL noteras på SBI . STOCKHOLM , 5 mars ( Reuter ) - Nordic Trucker Line ( NTL ) kommer att noteras på Stockholm Börsinformations ( SBI ) aktielista i april . First Maritime Partner och Leningrad Impex är initiativtagarna till det nya rederiet som kommer bedriva reguljär RoRo - trafik mellan Sverige och Ryssland , uppger SBI i ett pressmeddelande . Bolaget ska genomföra en nyemission till allmänheten som väntas tillföra 32 Mkr . Samtidigt ska en emission om 5 Mkr genomföras till den ryska samarbetspartnern Leningrad Impex . Efter emissionen kommer First Maritime att äga 3 , 7 % av aktierna och Leningrad Impez 13 , 2 % . First Maritime har möjligheten att senare öka sitt innehav till 26 , 7 % genom ett optionsprogram . Gustaf Myrsten är VD och Björn Kårfalk är ordförande i NTL . Aktierna tecknas mellan den 5 och 19 mars till kursen 100 kr . - Kristina Zetterlund 08 - 700 1005 . ( c ) Reuters Limited 1997 . 
