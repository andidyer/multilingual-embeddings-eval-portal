Nokia ser stark tillväxt för trådlös data . STOCKHOLM , 28 maj ( Reuter ) - Trådlös datakommunikation kan inom ett par , tre år stå för 30 % av mobiltelefonioperatörernas intäkter jämfört med 2 - 5 % idag . Det sade Mika Setälä , ansvarig för marknadskommunikation på Nokia Mobile Phones and Wireless Data , på ett pressseminarim på onsdagen . " Trådlös data kan stå för 30 % av intäkterna för de ledande operatörerna inom två till tre år " , sade Setälä . Det finns flera faktorer som driver utvecklingen åt det hållet : - kraftiga investeringar hos operatörerna - bättre produkter för trådlös datakommunikation - kraftig utveckling inom företags interna nätverk - en allmän trend mot en mobil arbetsplats En avgörande faktor är också operatörernas behov att locka till sig nya kunder . " Idag kan alla erbjuda trådlös röstöverföring och operatörer måste därför hitta nya tjänster för att kunna locka till sig nya kunder " , sade Setälä . - Joel Dahlberg 08 - 700 1007 . ( c ) Reuters Limited 1997 . 
