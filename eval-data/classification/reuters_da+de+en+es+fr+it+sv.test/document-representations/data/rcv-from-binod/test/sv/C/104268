Wallenstam ökade vinsten till 19 , 3 Mkr . STOCKHOLM , 27 feb ( Reuter ) - Fastighetsbolaget Wallenstam ökade sin vinst efter skatt för 1996 till 19 , 3 Mkr jämfört med 11 , 0 Mkr för 1995 . Hyresintäkterna ökade till 644 Mkr ( 550 ) . Styrelsen föreslår en utdelning för 1996 på 0 , 25 kr per aktie ( 0 , 20 ) . I en prognos skriver Wallenstam att bolaget förutser en ytterligare förbättring av förvaltningsresultatet 1997 . För 1996 förbättrade Wallenstam sitt förvaltningsresultat totalt med 30 Mkr till en vinst på 9 , 3 Mkr justerat för kursförluster på 18 Mkr under 1995 . I fastighetsrörelsen däremot försämrades resultatet till en vinst på 12 , 5 Mkr från 1995 års vinst på 49 , 9 Mkr . I en kommentar till bokslutet skriver VD Hans Wallenstam : " I samtliga våra regioner konstaterar vi att efterfrågetrycket på bostäder ökat väsentligt under året . Detta bidrar till att jag ser optimistiskt på den framtida hyresutvecklingen . Vidare kommer de låga upplåningsräntorna fortsätta påverka räntenettot positivt . " Fasigheternas marknadsvärde var den 31 december 1996 6 . 346 Mkr ( 5 . 855 ) . Substansvärdet var 84 kr per aktie ( 76 ) . I ett tillägg till bokslutet upprepar Wallenstam sitt verksamhetsmål för år 2000 , vilket innebär : * ett förvaltningsresultat som är större än 100 Mkr , * en justerad soliditet på 40 % ( 24 , 3 % 1996 ) , * noll vakans på bostäder och * mindre vakans än 5 % på lokaler ( 1996 var uthyrningsgraden 99 % för både bostäder och lokaler ) . - Henrik Alberius 08 - 700 1250 . ( c ) Reuters Limited 1997 . 
