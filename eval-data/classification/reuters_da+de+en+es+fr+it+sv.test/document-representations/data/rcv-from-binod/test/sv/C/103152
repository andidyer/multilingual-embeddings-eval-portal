SNABBA BETALNINGAR , LAGER STÄRKTE LM ' S KASSAFLÖDE . STOCKHOLM , 11 feb ( Reuter ) - Stark vinstgenerering , snabba utleveranser och oväntat tidiga kundinbetalningar lyfte Ericssons kassaflöde under fjärde kvartalet . Det säger vice VD C W Ros till Reuters . Ericsson hade förra året ett positivt kassaflöde före finansiella aktiviteter på drygt 4 Mdr . " Fjärde kvartalet var ett mycket bra kvartal vinstmässigt samtidigt som utleveranserna flöt väldigt bra . . . Vi har minskade lager . Dessutom har vi fått betalning från ett antal stora kunder som vi väntade först efter årsskiftet " , säger Ros . Han tror att dessa tre faktorer står för det mesta av det positiva kassaflödet under 1996 . " Det är kanske skillnaden mellan break - even nivå och fyra miljarder " , säger han . Vad gäller kassaflödet under 1997 hoppas Ros att Ericsson ska kunna upprätthålla den positiva utvecklingen av rörelsekapitalet , men han vill inte uttala sig om vinstgenereringen . De tidiga kundinbetalningarna under fjärde kvartalet 1996 kan emellertid väntas påverka första kvartalet 1997 . " De har man ju i baken när man går in in första kvartalet " , säger Ros . Ros säger dock att man inte kan räkna med att Ericsson nu kommer kunna prestera positiva kassaflöden framöver . Hur det blir hänger bland annat på koncernens expansionstakt . Ros säger också att en del av de avsättningar som har gjorts i bokslutet för bland annat förändringar i teknik och ökad finansiell exponering kan återvinnas . " Vi anser att vi har täckt alla de risker som finns . . . En del av dem kan absolut komma att återvinnas " , säger Ros . - Joel Dahlberg 08 - 700 1011 . ( c ) Reuters Limited 1997 . 
