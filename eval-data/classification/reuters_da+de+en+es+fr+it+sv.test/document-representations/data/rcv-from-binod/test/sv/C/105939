Barneviks kontaktnät avgörande - Wallenberg . STOCKHOLM , 3 april ( Reuter ) - Percy Barneviks internationella kontaktnät och den bredd och höjd han har på detta var avgörande vid beslutet att föreslå honom som ny styrelseordförande i Investor . Det sade Investors avgående styrelseordförande Peter Wallenberg vid en presskonferens på torsdagen . " Vi har bedömt att det behövs ett utländskt engagemang i Investor . Det är en krävande uppgift och vi behöver någon med direkta affärskontakter med folk i utlandet . Vi bedömde att Percy var bäst " , sade Wallenberg . Peter Wallenberg medgav att man funderat på till exempel Bo Bergren och Anders Scharp som eventuella kandidater till ordförandeposten . " Jodå , visst funderade vi på Bo Berggren och Anders Scharp men deras utländska kontaktnät är starkt knutet till de bolag de är engagerade i . Percy har en höjd och bredd i sitt kontaktnät . . . Hans goda image internationellt har också varit viktig " , sade Wallenberg . - Jörgen Österberg 08 - 700 1008 . ( c ) Reuters Limited 1997 . 
