Kabes svenska försäljning upp 80 % januari - juni - VD . STOCKHOLM , 1 juli ( Reuter ) - Kabe sålde 530 husvagnar i Sverige under årets första sex månader jämfört med 292 husvagnar under motsvarande period i fjol . Det uppger Kabes VD Alf Ekström för Reuters . " Marknaden har gått upp 50 % i Sverige och vi har gått upp 80 % . . . Vi har lyckats öka vår marknadsandel i en ökande marknad , och det är något vi inte har lyckats med innan " , konstaterar Ekström . Kabes marknadsandel i Sverige har därmed stigit till ca 26 % jämfört med 22 % - 23 % under 1996 . Enligt AB Bilstatistik steg husvagnsregistreringen i Sverige till 2 . 010 husvagnar under första halvåret mot 1 . 343 husvagnar i fjol . Ekström tror att totalmarknaden i Sverige kan komma att öka till knappt 3 . 000 husvagnar i år , mot 2 . 000 under 1996 . " Vi höjde vår produktion väldigt kraftigt under våren och ligger kvar på samma takt även under höstperioden " , säger han . I Finland har Kabe en marknadsandel på ca 20 % medan andelen i Norge har ökat till ca 4 % mot 3 % under fjolåret . " Målsättningen är att nå 10 % i Norge . Förhoppningsvis kan vi nå den andelen inom tre år " , säger Ekström . Kabe säljer även ett mindre antal husvagnar i Danmark och Nederländerna . Kabes framtida satsning ligger främst på de nordiska marknaderna , bland annat eftersom bolagets husvagnar är väl anpassade till vädret där . - Kristina Zetterlund 08 - 700 1005 . ( c ) Reuters Limited 1997 . 
