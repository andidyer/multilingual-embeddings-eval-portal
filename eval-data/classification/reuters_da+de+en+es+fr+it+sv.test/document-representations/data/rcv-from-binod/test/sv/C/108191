Gränges ser lageruppbyggnad hos kunder . FINSPÅNG , 20 maj ( Reuter ) - Gränges ser för närvarande en viss lageruppbyggnad hos kunder . Det är oro över högre aluminiumpriser som gjort att den tidigare lageravvecklingen förbytts i lageruppbyggnad . Gränges tror dock inte att lageruppbyggnaden i sig kommer att påverka priserna utan bara volymerna . " Folk är oroliga för att aluminumpriserna fortsätter att stiga som de gjort den senaste tiden . Därför ser vi en viss lageruppbyggnad " , sade Gunnar Koch , VD för Gränges dotterbolag Finspong Aluminium vid en informationsdag på tisdagen . Koch påpekade att den underliggande utvecklingen inte är så stark som Finspongs försäljning under första kvartalet indikerar . Förutom den pågående lageruppbyggnaden beror den starka försäljningen på företagsköp samt att bolaget löst en del produktionsproblem . Svårigheterna att jämföra med första kvartalet 1996 , var något som koncernchef Lars Westerberg och flera affärsområdeschefer poängterade . De varnade för att dra för långtgående slutsatser av förbättringen under årets första kvartal . - Jörgen Österberg 08 - 700 1008 . ( c ) Reuters Limited 1997 . 
