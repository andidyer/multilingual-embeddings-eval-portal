Garphyttan ändrar namn till Haldex . STOCKHOLM , 9 april ( Reuter ) - Styrelsen för Garphyttan kommer att föreslå bolagsstämman att moderbolaget byter namn till Haldex från Garphyttan Industrier , skriver företaget i ett pressmeddelande . Därefter kommer namnet på koncernens alla dotterbolag att inledas med Haldex . " Den föreslagna ändringen är ett led i att långsiktigt skapa en gemensam och starkare koncernidentitet för alla ingående enheter " , skriver Garphyttan . Haldex är namnet på verksamheten bromskomponenter , den största verksamheten inom Garphyttan . Namnet Haldex är redan skyddat och tillgängligt . - Peter Fellman 08 - 700 1007 . ( c ) Reuters Limited 1997 . 
