SVENSK REPORÄNTA SÄNKS 50 - 75 PUNKTER TILL - SALOMON . STOCKHOLM , 23 dec ( Reuter ) - Riksbanken kommer att sänka reporäntan från dagens 4 , 10 % med ytterligare 50 - 75 punkter under 1997 . Den bedömningen gör den amerikanska investmentbanken Salomon Brothers i sitt marknadsbrev . Enligt Salomon brukar reporäntan historiskt hålla sig i närheten av den nominella BNP - tillväxten när kronan är riktigt värderad . För närvarande överstiger reporäntan den årliga BNP - tillväxten med cirka 2 % . " Därmed kommer troligen Riksbanken att lätta på penningpolitiken ytterligare " , skriver Salomon . Någon sänkning till den tyska och finska styrräntenivån på 3 % tror dock Salomon Brothers inte på . " För det första kommer den nominella BNP - tillväxten att stiga nästa år . Dessutom kommer Riksbanken förmodligen att vilja hålla sig på den försiktiga sidan " , skriver investmentbanken . - Erik Aronsson 08 - 700 1010 . ( c ) Reuters Limited 1996 . 
