Electrolux lägger inte ned någon produkt . STOCKHOLM , 12 juni ( Reuter ) - Vitvarukoncernen Electrolux planerar inte att sluta tillverka någon av de produkter som koncernen tillverkar idag . Det sade koncernchef Michael Treschow på en presskonferens på torsdagen . " I de här planerna är tanken att vi ska fortsätta med de produkter och produktlinjer vi har idag . Det gäller att slå ihop verksamheter " , sade Treschow . Den kommande rationaliseringen ska främst ske i Europa och Nordamerika . " Nedläggningarna är i huvudsak i Europa och Nordamerika " , sade Treschow och tillade att koncernen har för många fabriker som gör samma sak . Det är ännu för tidigt att säga vilka enskilda enheter som kommer att drabbas . " Ledningen har fått den här månaden på sig att komma fram med precisa förslag " , sade Treschow . - Joel Dahlberg 08 - 700 1007 . ( c ) Reuters Limited 1997 . 
