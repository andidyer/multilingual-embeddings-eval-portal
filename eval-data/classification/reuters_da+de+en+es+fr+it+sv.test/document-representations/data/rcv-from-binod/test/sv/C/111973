Comviqs ' churn ' still på ca 20 % - VD . STOCKHOLM , 19 aug ( Reuter ) - NetComs Comvic hade en ' churn ' på cirka 20 % första halvåret 1997 . Det sade NetComs VD Anders Björkman på en analytikerträff på tisdagen . " Churnen låg kvar på cirka 20 procent . . . Vi tror nog att det är en nivå vi kan hålla " , sade Björkman till Reuters . ' Churnen ' är den andel av kunder som lämnar systemet eller byter abonnemang . Under 1996 hade Comviq en ' churn ' på knappt 30 % av abonnentstocken . Comviqs provisionskostnader fortsatte att sjunka under andra kvartalet . " Återförsäljarprovisionerna fortsatte ned och ligger en bra bit under 2 . 000 kronor " , sade Björkman . Comviqs provisionskostnader var i genomsnitt 2 . 673 kronor för varje ny abonnent under 1996 , uppgav Björkman i en intervju med Reuters i juni . - Kristina Zetterlund 08 - 700 1005 . ( c ) Reuters Limited 1997 . 
