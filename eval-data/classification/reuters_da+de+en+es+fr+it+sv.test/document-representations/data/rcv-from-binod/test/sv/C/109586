SHB Liv säljer fastigheter till Trygg . STOCKHOLM , 18 juni ( Reuter ) - Handelsbanken Liv säljer huvuddelen av sina placeringsfastigheter till Trygg - Hansa Ömsesidig Livförsäkring . Affären uppgår till ca 600 Mkr och omfattar kontors - och bostadsfastigheter i Stockholm , Solna och Göteborg , skriver Handelsbanken i ett pressmeddelande . Försäljningen är en följd av Handelsbanken Livs ändrade placeringsstrategi att sälja direktägda fastigheter . För Trygg - Hansa Liv är köpet ett led i att öka fastighetsportföljen i Stockholmsområdet och i Göteborg . " Fastighetsbeståndet kompletterar vårt tidigare fastighetsinnehav på ett utmärkt sätt i våra prioriterade marknader " , säger Anders Rynell , fastighetschef på Trygg - Hansa . Affären omfattar ett fastighetsbestånd på ca 60 . 0000 kvadratmeter uthyrbar yta , varav cirka hälften är bostäder . - Peter Fellman 08 - 700 1016 . ( c ) Reuters Limited 1997 . 
