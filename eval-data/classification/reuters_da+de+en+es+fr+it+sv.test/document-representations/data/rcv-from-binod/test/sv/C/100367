SÖDRA SPÅR AVISERAD MASSAPRISHÖJNING PÅ MÅNDAG . STOCKHOLM , 6 dec ( Reuter ) - Även Södra Skogsägarna kommer sannolikt att avisera en massaprishöjning på 50 dollar per ton på måndag . Det säger Södras marknadschef Hans Burmeister till Reuters . " Vi har noterat aktiviteterna som dragits igång i USA och vi funderar nu på ett lämpligt tillfälle att gå ut med en avisering . Det blir förmodligen på måndag , det är ingen större poäng att avisera på en fredagseftermiddag , då märker inte marknaden det " , säger Burmeister . Bakom Södras troliga avisering ligger aviseringar i USA , en ökad efterfrågan och det faktum att bolaget förlorar pengar vid nuvarande prisnivåer . " Det är inte lagernivåerna primärt som ligger bakom utan den efterfrågan vi upplever och att vi idag gör förluster på existerande prisnivåer . Dessutom gör utvecklingen i USA att vi kan avisera och att marknaden uppfattar det som vettigt , vilket är väsentligt " , säger Burmeister . Munksjö sade tidigare idag att bolaget sannolikt kommer gå ut med en prishöjning med 50 dollar per ton på måndag . - Jörgen Österberg 08 - 700 1008 . ( c ) Reuters Limited 1996 . 
