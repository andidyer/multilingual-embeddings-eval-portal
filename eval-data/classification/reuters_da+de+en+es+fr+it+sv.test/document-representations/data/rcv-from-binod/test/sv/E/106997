Industriproduktionen minskade 0 , 1 % i februari . STOCKHOLM , 23 april ( Reuter ) - Industriproduktionen minskade med 0 , 1 % i februari från månaden innan . Under den senaste tolvmånadersperioden ökade industriproduktionen med 7 , 8 % . Det visar Statistiska centralbyråns ( SCB : s ) preliminära beräkningar . I januari sjönk produktionen med 2 , 3 % från den rekordhöga nivån i december 1996 . " För minskningen mellan januari och februari står delgruppen industri för icke varaktiga konsumtionsvaror " , uppger SCB . Övriga delgrupper har oförändrad eller ökad produktionsnivå . Det är främst branscherna livsmedelsindustri , läkemedelsindustri och förlag som minskat mellan januari och februari . Under den senaste tolvmånadersperioden ökade produktionen inom samtliga delgrupper . Mest ökade delgrupperna industri för investeringsvaror och industri för icke varaktiga konsumtionsvaror . De steg 5 % respektive 4 % . Det säsongkorrigerade indextalet för februari har beräknats till 124 , 3 och för januari till 124 , 4 . - Barbara Taltavull 08 - 700 1019 . ( c ) Reuters Limited 1997 . 
