Nollresultat för Tivox . STOCKHOLM , 25 april ( Reuter ) - Tivox AB förbättrade resultatet efter finansnetto till 0 , 0 Mkr under första kvartalet 1997 från en förlust på 5 , 8 Mkr under samma period förra året , enligt företagets delårsrapport . " Vidtagna kostnadsreduceringsprogram har börjat ge effekt under första kvartalet , vilket resulterar i att koncernen nu redovisar ett nollresultat " , skriver företaget . Koncernens fakturering ökade 3 % till 42 , 1 Mkr . Justerat för Ecco Finishing och Greiff Industrimiljö som såldes runt årsskiftet ökade faktureringen med 35 % . Orderstocken var 80 Mkr vilket är något mer än samma tid förra året . Samtliga dotterbolag utom VMK Fish Machinery visar nu lönsamhet , enligt Tivox . Ett särskilt åtgärdsprogram för VMK Fish Machinery är under utarbetande . Förberedelser inför sammanslagningen av Tidaflag AB och Tidaplast AB pågår . Underleverantörsgruppen är redan efter första kvartalet åter på normal lönsamhetsnivå och Rostfritt & Smide redovisar det bästa kvartalsresultatet någonsin . Tivox Maskin förväntas under året återvända till normal lönsamhet , skriver företaget . - Charlotte Meynert 08 - 700 1071 . ( c ) Reuters Limited 1997 . 
