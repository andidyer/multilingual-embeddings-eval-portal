Bergman & Beving spår högre vinst 97 / 98 . STOCKHOLM , 23 maj ( Reuter ) - Bergman & Bevings resultat i år kommer att överstiga resultatet i fjol . Den bedömningen gjorde bolagets VD Anders Börjesson vid en analytikerträff på fredagen . " Jag tror att det blir en resultatförbättring i år " , sade Börjesson till Reuters . Bergman & Bevings vinst före skatt sjönk till 325 Mkr under verksamhetsåret 1996 / 97 , från 397 Mkr föregående år . Börjesson påpekade att beställningsingången varit mycket stark under verksamhetsårets sista månader , vilket kan indikera att konjunkturen har vänt upp . Kostnadsbesparande åtgärder väntas också gynna resultatet i år . " Vi räknar med att kostnaderna ska ned minst 60 Mkr på årsbasis " , sade Börjesson . Han uppgav att dessa rationaliseringar redan gett en positiv resultatpåverkan på 15 - 20 Mkr på årsbasis under fjolårets sista kvartal . Historiskt sett har förvärv svarat för ungefär hälften av Bergman & Bevings tillväxt . Bolaget kommer även framöver att satsa på förvärv . " Jag tror att vi kommer att se kompletterande förvärv före sommaren " , sade Börjesson . Bergman & Beving för bland annat samtal om nya köp i Finland . Bolaget ser även Polen och Baltikum som framtida expansionsmarknader . Det finns dock inga planer på att gå in på marknader utanför Norden samt Baltikum och Polen , enligt Börjesson . - Kristina Zetterlund 08 - 700 1005 . ( c ) Reuters Limited 1997 . 
