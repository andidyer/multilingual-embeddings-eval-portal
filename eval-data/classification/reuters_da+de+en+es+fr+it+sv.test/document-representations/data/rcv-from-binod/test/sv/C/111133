Sweco vill köpa fastigheter i Stockholm . STOCKHOLM , 30 juli ( Reuter ) - Fastighetsdelen i Sweco , som ska börsnoteras runt augusti nästa år , kommer sannolikt att expandera vidare i Stockholmsområdet . Det säger Swecos vice VD Olle Nordström till Reuters . " Vår finansiella ställning möjliggör en ytterligare expansion i Stockholmsområdet " , säger Nordström som är ansvarig för Swecos fastighetsrörelse . Fastigheterna i Sweco har ett marknadsvärde idag på 1 , 5 Mdr , varav 1 Mdr ligger i Stockholms centrala delar . " Vi har för avsikt att avyttra vårt innehav i Bryssel och våra mindre fastigheter utanför Stockholms centrala delar " , säger Olle Nordström . Nordström vill inte ge någon prognos för det nya fastighetsbolaget , men säger att fastighetsdelen i Sweco hade hyresintäkter på 115 Mkr och ett driftsnetto på 75 Mkr proforma 1996 . " En prognos för fastighetsbolaget kommer i beslutsunderlaget till aktieägarna på bolagsstämman " , säger Olle Nordström . Sweco bildades genom samgåendet mellan FFNS och VBB . - Elisabeth Kark 08 - 700 1008 . ( c ) Reuters Limited 1997 . 
