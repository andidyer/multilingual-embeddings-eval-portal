DDB inte intresserat av Nordbanken . KÖPENHAMN , 4 mars ( Reuter ) - Den Danske Bank är inte intresserat av Nordbanken . Det säger bankdirektör Knud Sörensen från Den Danske Bank till Reuters . På frågan om Den Danske Bank har något intresse av att köpa aktier i Nordbanken svarar Sörensen : " Nej , det har vi inte . Akademiskt betraktat kan man säga att det kunde vi kanske ha , men det har vi inte och det önskar vi inte heller , för vi tycker inte att vi ska in i ett sådant spel " , säger Sörensen . Tidigare har rykten i media och på marknaden kopplat ihop även Unibank med Nordbanken . I slutet av februari skrev FinansTidningen att en utländsk bank var intresserad av att köpa Nordbanken . - Jörgen Österberg 08 - 700 1008 . ( c ) Reuters Limited 1997 . 
