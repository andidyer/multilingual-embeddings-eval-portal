HEXAGONS VINST 194 , 9 MKR JAN - SEPT . STOCKHOLM , 7 nov ( Reuter ) - Industrikonglomeratet Hexagon gjorde en vinst efter finansnetto på 194 , 9 Mkr under de första nio månaderna i år . Det var en ökning från 185 , 2 Mkr motsvarande period i fjol . I fjolårets resultat ingick realisationsvinster av engångskaraktär på 12 Mkr . Bolaget upprepar sin tidigare prognos för helåret om en något bättre vinst 1996 än 1995 , då resultatet var 237 , 9 Mkr . " Utvecklingen under de första nio månaderna 1996 styrker den tidigare lämnade prognosen " , skriver Hexagon i sin delårsrapport . De företag som ingick i koncernen vid årsskiftet ökade resultatet med drygt 7 % de första tre kvartalen i år jämfört med motsvarande period 1995 . Dessutom har köpet av AKA Industriprodukter förbättrat resultatet , uppger Hexagon . Faktureringen ökade med 16 % till 2 . 205 Mkr . Exklusive köpet av AKA Industriprodukter backade faktureringen dock något . Ingen tydlig trend har kunnat konstaterats gällande orderingången under 1996 . Orderingången utvecklades svagt positivt fram till semestern för att sedan vika av svagt nedåt i augusti och september . " Trots många externa signaler om en snar konjunkturuppgång råder fortfarande osäkerhet om utvecklingen under resten av 1996 " , skriver Hexagon . Industriella Komponenter och Systems resultat efter finansnetto steg till 80 , 2 Mkr ( 59 , 0 ) . Tillverkande Nischföretags resultat ökade till 103 , 7 ( 93 , 1 ) . - Kristina Zetterlund 08 - 700 1005 . ( c ) Reuters Limited 1996 . 
