KPI BANAR VÄG FÖR REPORÄNTESÄNKNING - SALOMON . STOCKHOLM , 20 feb ( Reuter ) - Den låga januariinflationen banar väg för nya reporäntesänkningar . Det skriver den amerikanska investmentbanken Salomon Brothers i ett veckobrev . " Vi anser fortfarande att Riksbanken kommer att sänka reporäntan till runt 3 , 50 % från dagens 4 , 10 % " , skriver Salomon Brothers . Banken hänvisar till Riksbankens uppskattningar av inflationen i inflationsrapporten från december där man räknade med en inflationstakt på 0 , 5 % - 1 % i januari . KPI - siffran landade klart under detta med en årstakt på - 0 , 1 % . En första sänkning tippas komma inom några veckor men kan äventyras av politiska utspel om bland annat skatter , befarar Salomon Brothers . - Charlotte Meynert 08 - 700 1071 . ( c ) Reuters Limited 1997 . 
