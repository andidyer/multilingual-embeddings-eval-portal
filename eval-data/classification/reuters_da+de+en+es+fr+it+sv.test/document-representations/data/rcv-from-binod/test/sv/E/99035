BILINDUSTRIFÖRENINGEN OPTIMISTISK OM 1996 . STOCKHOLM , 1 nov ( Reuter ) - Antalet registrerade nya personbilar kommer i år att närma sig 180 . 000 . Det tror Bilindustriföreningens VD Kurt Palmgren . " Personligen tror jag att nybilsregistreringarna kommer att närma sig 180 . 000 bilar snarare än 175 . 000 , vilket är vår officiella prognos " , säger Palmgren till Reuters . Bilindustriföreningen ställde upp sin prognos så sent som i september från 165 . 000 till 175 . 0000 bilar , vilken också var prognosen vid årets början . " Så gott som allt indikerar att vi kommer att närma oss 180 . 000 inregistrerade nybilar i år " , säger Palmgren . Han blev också positivt överraskad när siffran för oktober ( 20 % upp ) kom fram . " 20 % upp jämfört med oktober 1995 var nog något högre än vad jag trodde för tre veckor sedan " medger Palmgren . Fortsätter utvecklingen i samma takt kan prognosen på 195 . 000 nybilar för 1997 vara för låg , enligt Palmgren . Samtidigt anser han att nybilsregisteringarna bör röra sig mellan 225 . 000 och 250 . 000 per år för att vi ska vara på en tillfredsställande nivå . - Peter Fellman 08 - 700 1007 . ( c ) Reuters Limited 1996 . 
