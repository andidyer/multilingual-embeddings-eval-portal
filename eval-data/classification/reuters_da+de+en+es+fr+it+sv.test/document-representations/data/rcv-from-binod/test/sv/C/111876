B & N spår bättre resultat 1998 . STOCKHOLM , 15 aug ( Reuter ) - Bylock & Nordsjöfrakts ( B & N : s ) resultat 1998 bör överstiga resultatet för 1997 . Det säger rederiets finansdirektör Hans Carlweitz till Reuters . " Nästa år bör bli bättre än 1997 " , säger Carlweitz . Hans bedömning förutsätter de separata börsnoteringarna av Gorthon Lines och Svenska Orient Linien . Utflaggning av sex fartyg samt minskade administrationskostnader väntas gynna resultatet 1998 med ca 20 Mkr . " Vi kan nog räkna med att det blir 20 Mkr i kostnadsbesparingar 1998 " , säger Carlweitz . Rederiets resultat från enbart inseglingen bör också bli något bättre än i år . Främst är det resultatandelen i Svenska Orient Linien som väntas öka tack vare en fortsatt stark marknad för kylfartygen . Även bulkmarknaden bedöms kunna förbättras något . B & N spår att resultatet efter börsnotering av Gorthon Lines och Svenska Orient Linien ska bli bättre i år jämfört med i fjol . Enligt Carlweitz bedöms utförsäljningen av Svenska Orient Linien lyfta resultatet med ca 10 - 20 Mkr . Försäljningen av Moorgate Investment Trust och General Consolidated Investment Trust väntas ge ca 10 - 15 Mkr . " Det lägre beloppet ( 10 Mkr ) är inkluderat i prognosen för 1997 " , kommenterar Carlweitz . Samtidigt bedöms omstrukturering och noteringskostnader belasta årets resultat med ca 5 - 10 Mkr . Därutöver tillkommer en reaförlust på ca 7 Mkr från försäljningen av fastigheter . B & N ska även sälja ut resterande fastighetsbestånd på ett par års sikt . Enligt Carlweitz är ingen försäljning att vänta i år . Beståndets bokförda värde ligger på 14 miljoner dollar . " Vi räknar med det bokförda värdet som ett riktmärke . . . Det bör vi få ut " , sade Carlweitz . B & N : s vinst före skatt steg till 57 Mkr första halvåret jämfört med 52 Mkr motsvarande period i fjol . Valutakursförändringar gynnade resultatet med ca 2 - 3 Mkr , enligt Carlweitz . - Kristina Zetterlund 08 - 700 1005 . ( c ) Reuters Limited 1997 . 
