Ny metod för KPI - beräkning försvårar prognoser . STOCKHOLM , 12 maj ( Reuter ) - Statistiska Centralbyrån ( SCB ) kommer att utgå från ett uppreviderat indextal för mars när månadstakten i konsumentprisindex beräknas i april . Det säger Inge Sjögren , avdelningsdirektör på SCB till Reuters . Upprevideringen sker enligt SCB : s nya beräkningsmetod för KPI som införs vid publiceringen av aprilsiffran 15 maj . " Den förändring vi kommer se mellan mars och april kommer inte att vara betingad av metodförändringen . Det tal vi redovisar är uträknat med utgångspunkt från ett hypotetiskt uppräknat indextal för mars " , säger Sjögren . Indextalet är hypotetiskt uppreviderat eftersom SCB tidigare meddelat att indextalet för mars inte kommer att uppjusteras enligt den nya beräkningsmetoden för KPI . Detta innebär problem för prognosmakare eftersom de inte kommer att få tillgång till det uppreviderade talet . " Däremot kommer vi att redovisa reviderade utvecklingstal och därifrån räkna ut hur indextalet för mars ser ut " , säger Sjögren . Det är premiär för den nya beräkningsmodellen för KPI 15 maj . SCB har ändrat metoden för att ta hänsyn till de kostnader hushållen utsätts för när de vill förtidsinlösa sina lån och dra fördel av det lägre ränteläget . Hittills har dessa kostnader inte tagits med och effekten av den nya metoden blir att KPI stiger . SCB räknar med att årstakten i mars skulle hamna 0 , 4 procentenheter högre på 0 , 0 % i stället för - 0 , 4 % , med den nya metoden . Det är främst årstakten som kommer att ändras . Den eventuella påverkan den nya metoden skulle ha på månadstakten är övergående och infaller endast första gången metoden används . " Effekten syns i så fall bara mellan mars och april och inte sedan " , säger Sjögren . - Charlotte Meynert 08 - 700 1071 . ( c ) Reuters Limited 1997 . 
