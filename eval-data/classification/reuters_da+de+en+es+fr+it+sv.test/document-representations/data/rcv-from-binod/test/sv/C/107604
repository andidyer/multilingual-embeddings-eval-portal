Sandviks vinst föll till 941 Mkr . STOCKHOLM , 6 maj ( Reuter ) - Verkstadskoncernen Sandviks vinst efter finansnetto föll till 941 Mkr ( 1 . 325 ) för årets tre första månader . Försäljningen sjönk något till 7 . 327 Mkr ( 7 . 422 ) . I kvartalsrapporten upprepar Sandvik sin prognos om en oförändrad resultatnivå i år jämfört med förra året då företaget gjorde en vinst på 4 . 453 Mkr . Vinsten blev sämre än förväntningarna som enligt Reuters sammanställning låg på 1 . 048 Mkr . Negativa valutaeffekter sänkte vinsten med 180 Mkr . Lägre priser i affärsområdet Sandvik Steel pressade det med ytterligare 140 Mkr . Finansnettot försämrades också med 100 Mkr på grund av lägre likviditet och lägre räntor . Orderingången under kvartalet steg med 6 % till 7 . 826 Mkr . I fasta valutor var ökningen 3 % gentemot första kvartalet 1996 och 6 % gentemot fjärde kvartalet 1996 . Sandvik Toolings fakturering föll i Europa och på vissa asiatiska marknader , medan ökningen i NAFTA - området var fortsatt stark . Inom Sandvik Steel var faktureringen i fast valuta högre än fjärde kvartalet 1996 , men 8 % lägre än första kvartalet 1996 på grund av lägre priser . Sandvik Steel redovisade den kraftigaste ökningen i orderingången . Här var priserna i orderingången i stort sett oförändrade från föregående kvartal , vilket bröt den tidigare nedåtgående trenden . Avkastningen på det egna kapitalet i Sandvikkoncernen var 14 , 4 % vilket kan jämföras med 16 , 2 % för helåret 1996 . - Jörgen Österberg 08 - 700 1008 . ( c ) Reuters Limited 1997 . 
