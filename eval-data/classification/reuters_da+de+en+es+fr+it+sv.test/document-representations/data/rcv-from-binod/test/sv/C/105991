Ändrad metod ger snabbare fusion - SpB . STOCKHOLM , 4 april ( Reuter ) - Sparbankens beslut att ändra den redovisningstekniska fusionsmetoden till förvärvsmetoden i samband med fusionen med Föreningsbanken beror på att vissa tolkningsproblem skulle ha uppstått om poolingmetoden hade använts , något som eventuellt kunde ha försenat fusionen . Det säger bankens ekonomidirektör Nils - Fredrik Nyblaeus till Reuters . " Om poolingmetoden skulle använts innebar detta att Finansinspektionen skulle varit tvungen att skicka ut tolkningsfrågor på remiss och det är omöjligt att veta hur lång tid det skulle ta . Det finns inslag i redovisningslagstiftningen och redovisningsrådets rekommendationer som inga jurister kan ge en entydig tolkning av " , säger Nyblaeus och fortsätter : " På bolagsstämman ska det tas beslut om apportemission för att betala för Föreningsbanksaktierna . Vi måste ha beskeden klara minst en vecka innan stämman , annars skulle vi bli tvungna att kalla till en extrastämma för att besluta om apportemissionen " , säger han . Enligt Nyblaeus är den kritiska uppgiften att hela fusionen ska vara genomförd innan årets utgång . " Den måste vara klar till den sista december . Annars får det stora skattemässiga konsekvenser " , säger han . - Jörgen Österberg 08 - 700 1008 . ( c ) Reuters Limited 1997 . 
