Skanska vill överföra kapital , höja utdelning . STOCKHOLM , 25 feb ( Reuter ) - Skanska arbetar med ett förslag på hur bolaget ska kunna överföra 8 - 10 Mdr till aktieägarna . Skanskas styrelse har också beslutat om en ny utdelningspolitik som innebär att bolaget långsiktigt ska dela ut motsvarande 3 - 4 % av koncernens justerade egna kapital . Skanska hänvisar till de senaste årens värdeuppgång på både fastigheter och aktier som resulterat i en ökning av det justerade egna kapitalet . " Mot denna bakgrund bedömer styrelsen att kapitalbasen överstiger kärnverksamhetens behov . . . Ledningen och styrelsen arbetar därför med frågan hur man på bästa sätt ska genomföra en extra överföring av kapital om 8 - 10 Mdr till aktieägarna " , skriver Skanska i bokslutet . Skanska kommer att återkomma med förslag till lämpliga former för en extra överföring . Vad gäller den nya utdelningspolitiken , skriver Skanska : " Med beaktande av den bedömda fortsatta vinstutvecklingen och kapitalanvändningen i koncernen har styrelsen dessutom beslutat om en ny utdelningspolitik " . Detta resulterade i en föreslagen utdelning på 10 kr för 1996 , en fördubbling jämfört med 1995 . - Joel Dahlberg 08 - 700 1011 . ( c ) Reuters Limited 1997 . 
