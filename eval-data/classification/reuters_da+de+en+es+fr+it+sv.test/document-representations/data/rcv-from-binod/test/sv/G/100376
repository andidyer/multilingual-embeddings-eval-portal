C STÖDER AP - FONDERNAS UTÖKADE AKTIEPLACERINGAR . STOCKHOLM , 6 dec ( Reuter ) - Centern stöder i sitt idebetänkande finansminister Erik Åsbrinks förslag om att AP - fonderna ska få placera mera medel i aktier . Det sade ordföranden för arbetsgruppen om ekonomisk utveckling , Per - Ola Eriksson till Reuters i samband med fredagsmorgonens frukostmöte med journalister . " Vi stödjer förslaget om att 1 - 3 AP - fonderna ska få placera i aktier . " , sade Eriksson . Detta bör ske för att åstadkomma en nationell jämvikt mot bland annat de internationella pensionfonderna , enligt centern . Den utökade placeringsrätten i aktier för AP - fonderna bör vara begränsad . " Det bör vara kringgärdat av begränsningsregler som ingalunda tillåter att det allmänna pensionfonderna kan bli dominerande ägare i svenska företag " , skriver centern i sitt idebetänkande . Partiet betonar också vikten av att pensionreformen genomförs som planerat . " Det ger utrymme för placering av premiereserven i aktiesparande för den uppsjö av aktörer som kommer att erbjuda sina tjänster . Det är bra för konkurrensen " , skriver centern . Partiet ser heller inget hinder för att fortsätta med privatiseringen av statliga företag . " Bland de företag som i första hand bör privatiseras är Assidomän , Nordbanken och Bure " , skriver centern . - Peter Fellman 08 - 700 1007 . ( c ) Reuters Limited 1996 . 
