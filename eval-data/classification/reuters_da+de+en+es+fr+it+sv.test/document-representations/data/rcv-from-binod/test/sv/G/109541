Regeringen skärper generalklausul mot skatteflykt . STOCKHOLM , 17 juni ( Reuter ) - Regeringen överlämnade idag en proposition med förslag till skärpning mot generalklausulen mot skatteflykt , skriver finansdepartementet i ett pressmeddelande . Innehållet i propositionen överenstämmer med den lagrådsremiss som lämnades 13 maj . Bland annat föreslås att generalklausulen ska kunna tillämpas även om den skattskyldige bara indirekt varit inblandad i en rättshandling . " Det ska alltså inte längre krävas att den skattskyldige själv direkt företagit rättshandlingen " , skriver departementet . Generalklausulen innebär i korthet att åtgärder som främst har syftet att undvika skatt under vissa förutsättningar kan bli ogiltiga och därmed inte tas hänsyn till vid taxeringen . - Erik Aronsson 08 - 700 1010 . ( c ) Reuters Limited 1997 . 
