Semcon introduceras på O - listan 26 maj . STOCKHOLM , 2 maj ( Reuter ) - Industrikonsultföretaget Semcon kommer att noteras på Stockholms Fondbörs O - lista den 26 maj . Det skriver Semcon i ett pressmeddelande . Ett antal aktieägare , däribland NatWest Ventures , CVC samt vissa anställda i Semcon kommer att sprida ägandet genom en försäljning av 12 . 930 . 951 aktier . NatWest Ventures och CVC har dessutom beviljat Enskilda Securities en övertilldelningsoption om ytterligare 1 . 234 . 520 aktier , gällande till och med den 20 juni . Aktiens pris kommer att ha intervallet 29 , 50 - 34 , 50 kr och det slutgiltiga priset fastställs vid anbudsförfarande . Inbjudan riktas till allmänheten i Sverige och till svenska och internationella institutioner . Efter ägarspridningen , och om övertilldelningen utnyttjas fullt , kommer ca 82 % av kapital och röster att ha placerats . Semcons styrelse och anställda kvarstår som ägare till ca 18 % av kapital och röster . Prospekt lämnas den 5 maj . Semcon gjorde en rörelsevinst proforma om cirka 49 Mkr 1996 med en omsättning på cirka 390 Mkr . - Kristina Zetterlund 08 - 700 1005 . ( c ) Reuters Limited 1997 . 
