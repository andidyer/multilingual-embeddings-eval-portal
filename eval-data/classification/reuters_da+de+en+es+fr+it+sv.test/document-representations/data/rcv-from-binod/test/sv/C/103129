SKOGSINDUSTRIN MÅSTE SKÄRA KOSTNADER - PÖYRY . SKELLEFTEå , 11 feb ( Reuter ) - Om skogsindustrin i Sverige ska klara konkurrensen från bland annat Sydostasien måste man höja förädlingsvärdet och minska på kostnadssidan . Det sade Jaakko Pöyry och Rainer Häggblom från Pöyry Consulting Group på onsdagens konferens om basnäringens framtid i Skellefteå . " Skogsindustrin i Sverige kommer att få svårigheter på kostnadssidan på grund av konkurrensen från tropikerna ( Sydostasien ) . Vi måste höja förädlingsvärdet hela tiden " , sade Pöyry . Häggblom poängterade att skogsindustrin i Sverige också kommer att kräva mera el i framtiden . " Skogsindustrin i Sverige kommer att bli energiintensivare och det behövs mera pengar till forskning , allt för att höja förädlingsvärdet " , sade Häggblom . Han framhöll också vikten av ett utökat samarbete mellan skogsindustrin och den kemiska industrin som en del av synergierna inom EU . - Peter Fellman 08 - 700 1007 . ( c ) Reuters Limited 1997 . 
