Enator säljer PPS till Scania . STOCKHOLM , 27 maj ( Reuter ) - Scania köper nyttjanderätten till Enators metod för projektstyrning , PPS , skriver Enator i ett pressmeddelande . " LKAB , Ovako , Boliden och Tele2 är exempel på företag som redan använder PPS , och många andra stora företag har också visat sitt intresse för metoden " , säger Olle Lundin , VD för Enator Produktionssystem . PPS är en metod för att aktivt leda och planera projekt . Målet är att få en helhetssyn på projektarbetet med fokusering på kundnytta och lönsamhet . - Lena Torlegård 08 - 700 1018 . ( c ) Reuters Limited 1997 . 
