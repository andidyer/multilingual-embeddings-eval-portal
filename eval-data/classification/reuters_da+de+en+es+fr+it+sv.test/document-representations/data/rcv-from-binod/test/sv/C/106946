Volvos vinst steg till 5 . 248 Mkr 1 kv . STOCKHOLM , 23 april ( Reuter ) - Fordonstillverkaren Volvos vinst efter finansnetto steg till 5 . 248 Mkr under årets tre första månader jämfört med 1 . 924 Mkr samma period 1996 . Resultatet lyftes av en reavinst på 3 , 0 Mdr från försäljningen av Pripps Ringnes till norska Orkla . Enligt Reuters sammanställning av 14 analytikers prognoser väntades en vinst på 5 . 102 Mkr . Koncernens försäljning uppgick till 41 . 849 Mkr ( 39 . 068 ) . Rörelsemarginalen för koncernen var 4 , 5 % mot 3 , 0 % motsvarande period förra året . Volvokoncernens rörelseresultat landade på 1 . 888 Mkr ( 1 . 176 ) . Valutaeffekter lyfte rörelseresultatet med ca 200 Mkr jämfört med föregående år . Trots den stora kassan och en stärkt finansiell ställning blev periodens räntenetto lägre än under förra årets första kvartal beroende på lägre marknadsräntor . Röntenettot föll till 190 Mkr ( 364 ) . Samtliga Volvos affärsområden , med undantag för Volvo LV lyfte sin försäljning och den totala försäljningen steg med 10 % . Personvagnar ökade sin nettoomsättning med 18 % , främst beroende på en ökad försäljning av S40 / V40 . Sedan den 1 januari 1997 har Champion Road Machinery Ltd konsoliderats i Volvokoncernen efter att Volvo Construction Equipment fullföljt budet på bolaget . Nettoomsättningen i Volvo Construction Equipment steg till 3 . 688 Mkr ( 3 . 045 ) , varav 285 Mkr avser Champion . Tillskottet från Champion samt positiva effekter från den starka dollarn medförde att rörelseresultatet steg till 309 Mkr ( 273 ) . Volvo Aeros nettoomsättning steg till 1 . 507 Mkr ( 956 ) varav AGES , som ingår i bolaget sedan den 1 januari i år , svarade för 466 Mkr . Rörelseresultatet i Volvo Aero steg till 119 Mkr ( 58 ) , varav AGES stod för 48 Mkr . Detaljerad information rörande Volvos inlösen av var 20 : e aktie i bolaget kommer att lämnas i morgon , den 24 april . - Jörgen Österberg 08 - 700 1008 . ( c ) Reuters Limited 1997 . 
