EU - LEDARE ÖVERENS OM TIDTABELL FÖR IGC . DUBLIN , 6 okt ( Reuter ) - Det nya , reviderade EU - fördrag som ska bana väg för utvidgningen österut och stärka Europas agerande inom så skilda områden som kampen mot arbetslösheten och utrikes - och säkerhetspolitiken bör vara klart till toppmötet i Amsterdam i juni 1997 . Det slog EU - ledarna återigen fast vid lördagens möte i Dublin , tillkallat på franskt initiativ för att få ny fart i den sa kallade regeringskonferensen ( IGC ) som ska reformera EU och dess institutioner . Stats - och regeringscheferna från de 15 medlemsländerna underströk vikten av att man håller sig till tidtabellen och inte sänker ambitionsnivån i reformarbetet . " Som cyklister som tar sig uppför en brant backe så har vi beslutat oss för att resa oss ur sadeln och trampa hårdare , " sade Spaniens statsminister Jose Aznar . Sveriges statsminister Göran Persson var också nöjd , trots avsaknaden av konkreta beslut " Jag tror att vi kommer värdera det här mötet . . . det har varit mycket lågmält , befriat från den stora retoriken , präglat av att processen rullar på ganska bestämt , " sade Persson . Mycket talar för att det irländska ordförandeskapet i EU kommer att presentera ett förslag till reviderat fördrag vid nästa möte i Dublin den 13 december , sade Persson . Han och andra EU - ledare avvisade tanken att man skulle ha en ny regeringskonferens , om man inte når ända fram i den här omgången . " Det kunde till och med vara farligt att börja tala om ' Maastricht 3 ' idag därför att det kunde ge argument till de som inte vill ha förändringar , " sade Persson . Regeringskonferensen har pågått i sex månader men det är först nu som förhandlingarna börjar komma igång . Den övergripande ambitionen är att förbereda EU för att ta in upp till tio nya medlemmar från Öst - och Centraleuropa samt Malta och Cypern . Förhandlingarna ska inledas sex månader efter att IGC avslutats , vilket förklarar vikten av att hålla tidtabellen . Dessutom har Tyskland och Frankrike val året därefter , vilket gör dem extra angelägna att hålla tidtabellen . De tre nordiska länderna tillhör de som hårdast förespråkar en utvidgning österut . Persson menade till och med att det inte är omöjligt att de första nya medlemmarna kommer med redan före år 2000 , en av de mest optimistiska prognoserna som gjorts hittills . Även Danmark hoppas att utvidgningen påbörjas så snart som möjligt . " Jag delar åsikten att de första nykomlingarna kunde komma med runt år 2000 , " sade Danmarks utrikesminister Niels Helveg Petersen till Reuters . Men för att kunna utvidga EU till 27 medlemmar så behöver institutionerna reformeras så att EU - arbetet inte paralyseras . " Det är ett faktum att utvidgningen kommer kräva förändringar i institutionerna , " sade Persson . Det gäller känsliga maktfrågor som minskade möjligheter för enskilda länder att blockera EU - beslut samt det relativa inflytandet mellan små och stora medlemsländer . " Dagens institutioner kommer inte att fungera i ett EU med 20 , 25 eller 27 medlemmar , " sade EU - kommissionens ordförande Jacques Santer , som tidigare uttryckt stor oro för den långsamma takten i IGC - förhandlingarna . Mycket talar idag för att dessa frågor kommer att avgöras först i intensiva förhandlingar i slutspurten . Dessutom kräver utvidgningen en reformering av EU : s dyra jordbruks - och regionalpolitik . " Där har vi mycket stora konflikter framför oss , " sade Persson . Dessa områden ligger dock utanför regeringskonferensens mandat . Ett annat mål med regeringskonferensen är att göra EU mer relevant för vanliga människor . Därför driver bland andra Sverige hårt frågor som rör sysselsättningen , miljön , jämlikheten samt öppenheten . Allt fler länder stöder nu förslaget , som Sverige lanserade förra året , att skriva in ett särskilt kapitel i EU - fördraget om kampen mot EU : s arbetslöshet på ca 11 % . Förutom Sverige så har även Danmark , Belgien , Österrike och det irländska ordförandeskapet lagt fram förslag om hur EU - fördraget bör förstärkas på detta område . " Idag tror jag att jag räknade till 12 - 13 kring bordet som uttryckte sig positivt , så det kommer nog att komma med , " sade Persson . " Jag tror inte på ett bakslag . " Storbritannien , Tyskland och Frankrike - tre tungviktare i EU - har ställt sig avvisande till iden men på lördagen signalerade förbundskansler Helmut Kohl flexibilitet i frågan . " Jag skulle inte utesluta det , " sade Kohl . Men , tillade han , " det är uppenbart att man inte kan skriva in i fördraget vilken arbetslöshetsnivå man tillåts ha . " Enligt det svenska förslaget måste varje land anta fleråriga sysselsättningsprogram . En särskild EU - kommitte ska följa utvecklingen i de olika länderna . Persson tror inte att ett sådant kapitel i sig skulle lösa arbetslöshetskrisen i Europa . Men konvergenskriterierna för den monetära unionen har visat vilken kraft fördragstexten kan ha , menade han . " ( Ett sysselsättningskapitel ) kommer att ha en väldig verkan , " sade Persson . - Brysselredaktionen + 32 2 287 68 11 . ( c ) Reuters Limited 1996 . 
