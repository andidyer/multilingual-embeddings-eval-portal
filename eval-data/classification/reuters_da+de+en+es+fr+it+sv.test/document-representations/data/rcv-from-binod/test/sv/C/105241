Jacob Wallenberg blir ny VD i S - E - Banken . STOCKHOLM , 18 mars ( Reuter ) - S - E - Bankens VD Björn Svedberg kommer att lämna sitt uppdrag vid bolagsstämman den 29 april då hans femårskontrakt löper ut . Styrelsen föreslår Jacob Wallenberg , för närvarande vice VD i banken , som efterträdare . Det skriver S - E - Banken i ett pressmeddelande . Svedberg lämnar sitt uppdrag för att arbeta med industriellt styrelsearbete , uppger S - E - Banken . Wallenberg är 41 år och har arbetat i S - E - Banken sedan 1984 , med ett kortare avbrott . Han är bland annat vice styrelseordförande i Stora . " Björn Svedberg har på ett framgångsrikt sätt lotsat banken genom de svåra åren och lämnar efter det att banken nått sitt bästa resultat någonsin . Det känns också tryggt att banken internt har en så duglig efterträdare som Jacob Wallenberg . Hans erfarenhet av bankverksamhet , speciellt internationellt , är en tillgång för banken " , säger S - E - Bankens styrelseordförande Karl - Erik Sahlberg i en kommentar . - Kristina Zetterlund 08 - 700 1005 . ( c ) Reuters Limited 1997 . 
