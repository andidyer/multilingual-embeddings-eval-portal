God konjunktur för sågade trävaror - SCA . STOCKHOLM , 14 aug ( Reuter ) - Den goda konjunkturen för sågade trävaror kan drabbas av ett tillfälligt bakslag , men kommer troligen att fortsätta ett tag framöver . Det sade SCA : s koncernchef Sverker Martin - Löf på en analytikerträff på torsdagen . " Att konjunkturfasen nu skulle vara över tycker jag verkar lite för snabbt . Jag tror det kan komma någon ' setback ' , men det är ännu för tidigt att räkna ut de goda priserna " , sade Martin - Löf . Priserna för gran är enligt honom nära sin topp , medan priserna för furu kan komma att stiga en del ytterligare , tror han . Även inom wellpapp ser det ljust ut inför hösten . " Prispressen har i det närmaste upphört och program för prishöjningar är på väg i Europa " , sade Martin - Löf . - Peter Fellman 08 - 700 1016 . ( c ) Reuters Limited 1997 . 
