AKTIEFRÄMJANDET GÅR MOT AP - FONDERNAS AKTIEÄGANDE . STOCKHOLM , 13 dec ( Reuter ) - Styrelsen för Aktiefrämjandet ifrågasätter finansminister Erik Åsbrinks förslag som att 1 - 3 AP - fonderna ska få rätt att köpa aktier . " Argumentet att staten måste gå in för att bevara vårt näringsliv svenskt finner vi utmanande . Att det utländska ägandet ökas beror bl a på att detta med nuvarande skatteregler gynnas på svenskars bekostnad " , skriver Aktiefrämjandes styrelse i ett pressmeddelande . Styrelsen anser för det första att staten inte är en lämplig ägare av det svenska näringslivet , för det andra trängs redan nu det enskilda direktägandet i aktier undan i Sverige . De senaste tolv åren har andelen sjunkit från 30 till 15 % . För det tredje har regeringen låst in 20 Mdr av svenskarnas pensionsmedel i Riksgäldskontoret , enligt styrelsen . " Vi kan inte frigöra oss från misstanken att dessa olika åtgärder uttrycker en avsikt att tränga tillbaka det enskilda ägandet " , skriver Aktiefrämjandats styrelse och tillägger : " Sveriges svåra problem löses inte genom en kraftig koncentration av aktieägandet till ett fåtal stora statliga fonder " . - Peter Fellman 08 - 700 1007 . ( c ) Reuters Limited 1996 . 
