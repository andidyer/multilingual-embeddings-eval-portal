BYGGENTREPRENÖRER SPÅR UPPGÅNG I BYGGINVESTERINGAR . STOCKHOLM , 3 okt ( Reuter ) - Byggentreprenörernas konjunkturrapport antyder att botten i byggkonjunkturen är passerad . Bygginvesteringarna beräknas stiga med 3 % i år och 2 % under 1997 , skriver Byggentreprenörerna i ett pressmeddelande . Det är främst nybyggande och reparationer och underhåll av bostäder som antas stiga under nästa år , medan andra delar av byggmarknaden sviktar . Bland de positiva signaler som konjunkturrapporten ser finns en sjunkande realränta ( som dock fortfarande är mycket hög ) , allt fler kommuner rapporterar brist på bostäder och priserna på villor och bostadsrätter stiger runt om i landet . I den prognos som görs förutspås en svag uppgång i bostadsbyggandet . Under 1996 väntas 13 . 000 bostäder ha påbörjats , under 1997 väntas 17 . 000 nya bostäder påbörjas . - Jörgen Österberg 08 - 700 1008 . ( c ) Reuters Limited 1996 . 
