* * * Från maktens korridorer - politisk krönika * * * . - Av Arvid Lagercrantz - STOCKHOLM , 9 maj ( Reuter ) - Socialdemokraterna noterar att splittringen är stor bland de borgerliga partierna som förra veckan ( 2 / 5 ) lade fram sina motförslag till regeringens vårproposition . Moderaterna vill sänka skatterna mest och ställer inte upp på de 8 mrd kr till kommuner och landsting som regeringen föreslagit . Moderaterna säger också nej till höjning av sjukförsäkring , föräldraförsäkring och arbetslöshetsförsäkring till 80 procent av lönen medan folkpartiet och kristdemokraterna går med på höjningarna . Det går en tydlig skiljelinje mellan moderaterna och de andra partierna i riksdagen i synen på storleken av den offentliga sektorn , något som socialdemokraterna kommer att utnyttja i sin propaganda . " Vi behöver en motståndare och kommer att trappa upp kritiken av moderaterna " , säger en välplacerad socialdemokrat till oss . Han beklagar varje dag som Carl Bildt är kvar i Bosnien . Det ekonomiska läget ser bra ut för regeringen . Många kurvor pekar uppåt . En stor fråga är i vilken grad den inhemska efterfrågan tar fart och förstås i vilken grad den öppna arbetslösheten ska minska . När man talar med socialdemokrater alltifrån minsternivå och nedåt tycks alla vara övertygade om att de insatser som föreslagits ska ge resultat . " Går det inte får vi komma med mer " , sa miljöminister Anna Lindh vid en pressträff i riksdagen . Ju bättre det går för den svenska statens ekonomi desto mer kommer socialdemokraterna att föra sin egen politik . I vårpropositionens finansplan slås det fast att det utrymme på 15 Mdr 1999 och 25 Mdr år 2 000 som finns ska användas för att öka rättvisan . Inom socialdemokratin pågår det redan en diskussion om vad pengarna skulle kunna användas till . Det är vad som internt kallas tredje steget = politiken för framtiden . Första steget var budgetsaneringen och andra steget var att bekämpa arbetslösheten . Statsminister Göran Persson har ägnat många helger i april åt att tala vid distriktskongresser och fackliga kongresser . Han har där utförligt motiverat varför regeringen tvingats genomföra de stora budgetförstärkningarna . Det uppges att han känner sig nöjd med gensvaret och det är en allmän uppfattning att prtiet och LO nu går i takt . Det gäller i alla fall fram till valet . De flesta är nog medvetna om att att det under ytan råder stora meningsskiljaktigheter , men nu gäller det att vinna eller i alla fall inte förlora valet . Många hoppas nog att socialdemokraterna ska få mellan 35 - 40 procent i valet nästa höst . Eftersom det är socialdemokratisk partikongress i september i Sundsvall kommer den socialdemokratiska partiledningen ägna tid och kraft åt att lämna yttranden över det stora antal motioner som kommit in från arbetarkommuner och partidistrikt . Det är här den första samlade socialdemokratiska inställningen till EMU kan väntas inom kort . Även om nästan alla ledande socialdemokrater envist vägrat tala om vad de tycker om EMU är det en allmän uppfattning att det kommer att bli ett mjukt nej . Den socialdemokratiska opinionen mot EMU är så stark att partiledningen endast kan säga nej med reservationen att ett ja kanske är möjligt senare . Varje annat yttrande skulle förvåna . Det mest spännande är hur kraftfullt nejet blir . En politisk fråga som blivit allt hetare under våren är arbetstiderna . Redan vid den extra partikongressen i mars förra året tvingade de socialdemokratiska kvinnorna kongressen att uttala sig betydligt mera positivt om effekterna av en arbetstidsförkortning på arbetslösheten än partiledningen ville . LO - kongressen var också negativ . Gång på gång hör man nu socialdemokrater som uttalar sig för en arbetstidsförkortning . Vänsterpartiet och miljöpartiet har också denna fråga högt på sina program . Den socialdemokratiska partiledningen har främst ansett att det är arbetsmarknadens parter som har att sköta denna fråga , men om det inte skulle bli någon förkortning skulle lagstiftning kunna tillgripas . Ett annat område som socialdemokraterna håller på att ta upp är bostadspolitiken . Partiet ska formulera en politik efter den mycket kritiserade bostadsutredningen . Ett steg i den riktningen tas vid en konferens som ska hållas i Norrköping den 28 maj . Det blir den fjärde av stora konferenser som statsministern går i spetsen för . ( Förra gången gällde det basindustrin i Skellefteå ) . Även om byggsektorn förlorat en del av sin roll som motor i ekonomin är det ett viktigt område för socialdemokraterna där det råder stor osäkerhet . - Stockholmsredaktionen 08 - 24 87 50 Arvid Lagercrantz är även politisk kommentator för Sveriges Radio P4 . Han har tidigare bland annat varit inrikespolitisk chef på Dagens eko och VD för Sveriges Riksradio . Arvid Lagercrantz skriver krönikor för Reuters varje fredag . ( c ) Reuters Limited 1997 . 
