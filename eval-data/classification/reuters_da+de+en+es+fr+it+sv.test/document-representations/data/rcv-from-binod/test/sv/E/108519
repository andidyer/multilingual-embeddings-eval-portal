Kraftigt ökad aktivitet i företagen - Skop . STOCKHOLM , 28 maj ( Reuter ) - Nästan vartannat företag , eller 47 % har mer att göra idag än för tre månader sedan medan 8 % har mindre att göra . Det visar Skops undersökning av företagens bedömning i maj . " Det är den kraftigaste förbättringen av företagens aktivitet som Skop har uppmätt sedan 1995 " , skriver Skop . När det gäller den svenska ekonomin spår 55 % av företagen en förbättring under det kommande året . Bara 12 % räknar med en försämring . Optimismen bland företagen visar sig också i att allt fler hoppas kunna ta ut högre priser . I maj räknade 14 % av företagen med att höja priserna snabbare under det kommande året än de senaste 12 månaderna medan 13 % räknar med att deras egna priser ska öka långsammare . " Så låg har den andelen inte varit sedan i augusti 1995 då 10 % räknade med långsammare prisökningar " , skriver Skop . ( c ) Reuters Limited 1997 . 
