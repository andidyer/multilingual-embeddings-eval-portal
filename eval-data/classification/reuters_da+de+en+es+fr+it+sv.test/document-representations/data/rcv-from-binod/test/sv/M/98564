ENKÄT - STARK TRO PÅ SÄNKT REPORÄNTA ( RPT ) . STOCKHOLM , 21 okt ( Reuter ) - Riksbanken fortsätter att sänka räntan vid morgondagens repoannonsering . Det tror samtliga av de elva analytiker som Reuters talat med . Nio av elva analytiker tror också att det blir en sänkning av in - och utlåningsräntorna vid torsdagens möte i Riksbanksfullmäktige . De flesta analytiker tror Riksbanken sänker reporäntan med 10 punkter på tisdagen . Prognosintervallet ligger på 5 - 20 punkter . " Vi tror centralbankens mönster kommer att fortsätta som tidigare en tid framöver , trots det som ledningen sagt . Vi anser det heller inte vara nödvändigt att sänka reporäntan mera än med 10 punkter " , säger Keld Holm , ekonom på Lehman Brothers . Åtta av de elva analytikerna tror att det blir en sänkning av räntekorridoren med 50 punkter på tordagen . En analytiker tror sänkningen blir hela 75 punkter , medan två tror korridoren förblir oförändrad . " Riksbankens ledning har sagt att inflationstakten troligen blir lägre än vad de förutspådde i inflationsrapporten . För att kunna fortsätta med sänkningen av reporäntan , börjar det också bli aktuellt med en sänkning räntekorridoren " , säger Richard Woodworth på Merrill Lynch . - Peter Fellman 08 - 700 1007 Källor : Aragon , Carnegie , Chase Manhattan Bank , Deutche Morgan Grenfell , Den Danske Bank , Svenska Handelsbanken , J P Morgan , Lehman Brothers , HSBC Midland , Merrill Lynch och Unibank Markets . ( c ) Reuters Limited 1996 . 
