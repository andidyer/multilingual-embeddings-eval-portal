Formidabelt köpläge i svenska räntor - NB . STOCKHOLM , 12 maj ( Reuter ) - Marknadsmisstron mot Sverige är unik , men frågan är om den inte nått sitt klimax för den här gången och om inte Sverige blivit väl billigt . Det skriver Nordbanken i sitt veckobrev . " För den som tror på regeringens prognoser avseende inflationstakt , budgetöverskott och bytesbalansöverskott erbjuder svenska räntor ett formidabelt köpläge " , skriver banken . Den svenska kronans och räntans utveckling sedan årsskiftet är unik . Kronan har försvagats mot 49 av 50 valutor i Nordbankens databas . Den svenska räntan har stigit lika mycket som i USA där det är högkonjunktur , trots att Sverige har EU : s lägsta inflation och att den inhemska efterfrågan är svag . I övriga EU - länder och Japan har räntan fallit . " Att det kostar att stå utanför EMU blir klart när Sverige jämförs med med Italien och Spanien . Hade den svenska räntan följt dessa länders sedan årsskiftet skulle den legat en halv procentenhet lägre , eller två procentenheter lägre om en jämförelse gjorts sedan årsskiftet 95 / 96 " , skriver Nordbanken . " Men en jämförelse med EMU - skeptiska länder som Danmark och Storbritannien visar att misstron mot Sverige inte enbart beror på EMU , utan är djupare än så " , tillägger banken . Misstron mot Sverige beror , enligt Nordbanken , bland annat på kärnkraftbeslutet , en svagare budget , konflikten mellan regering och näringsliv , kupongutbetalningar och aktieutdelningar på utlandets innehav av svenska värdepapper , diversifieringen av pensionsparandet till utländska marknader och osäkerheten kring EMU - frågan . - Barbara Taltavull 08 - 700 1019 . ( c ) Reuters Limited 1997 . 
