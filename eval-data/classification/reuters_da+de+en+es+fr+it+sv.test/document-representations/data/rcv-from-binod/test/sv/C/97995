LATENT SKATT SÄNKER LODETS SUBSTANSVÄRDE - AKTIENYTT . STOCKHOLM , 3 okt ( Reuter ) - Lodets substansvärde bör justeras ned för latent skatt med 2 kr per aktie , skriver marknadsbrevet AktieNytt . Lodets fastigheter är bokförda till 596 Mkr . Skulle hela beståndet avyttras till bokfört värde skulle detta innebära en samlad reavinst om 325 Mkr efter förlustavdrag och avdrag för skattemässigt ingångsvärde . En försäljning skulle därför innebära en skatt på 97 , 5 Mkr , eller 2 kr per aktie . Detta bör dras från Lodets substansvärde som för tillfället är 5 kr per aktie , skriver marknadsbrevet , som också ställer sig tveksam till möjligheterna att använda förlustavdrag från dotterbolag i samband med en eventuell försäljning . - Jörgen Österberg 08 - 700 1008 . ( c ) Reuters Limited 1996 . 
