Räntekostnader bakom skillnad i HIKP och KPI - SCB . STOCKHOLM , 7 mars ( Reuter ) - Konsumentpriserna steg i januari med 1 , 3 % i årstakt enligt det nya indexet för konsumentpriser HIKP . KPI för samma månad visade på en minskning med 0 , 1 % . Skillnaden beror helt och hållet på att räntekostnader för egna hem inte ingår i HIKP . Det uppger Statistiska centralbyrån i ett pressmeddelande . " Sänkta räntekostnader har under den aktuella perioden bidragit med en sänkning av KPI med 1 , 4 procentenheter " , skriver SCB . HIKP är det nya EU - harmoniserade måttet för EU : s medlemsstater , Island och Norge och används bland annat för uppföljning av konvergenskriteriet för prisstabilitet . Trots det högre utfallet är prisökningstakten låg i Sverige vid en europeisk jämförelse . Mätt med samma mått uppgick den genomsnittliga inflationstakten för EU : s medlemsstater i januari till 2 , 2 % . " Endast Finland ( 0 , 9 % ) har en inflationstakt som är lägre än den svenska . Med undantag för Grekland ( 6 , 6 % ) är dock skillnaderna små . Det näst högsta inflationstalet 2 , 8 % noteras för Portugal och Spanien " , skriver SCB . Under 1996 var bilden mer spridd . Genomsnittet av inflationstakten för samtliga månader uppgick då till 2 , 4 % för EU totalt . Sverige hade den lägsta genomsnittliga inflationnstakten under året , 0 , 8 % . " Under 1996 begränsades uppgången i Sverige mycket ( 1 , 3 procentenheter ) av den sänkta livsmedelsmomsen " , konstaterar SCB . Konvergenskriteriet för prisstabilitet innebär att inflationen högst får vara 1 , 5 procentenheter högre än den i de tre länder som har den lägsta inflationen . - Barbara Taltavull 08 - 700 1019 . ( c ) Reuters Limited 1997 . 
