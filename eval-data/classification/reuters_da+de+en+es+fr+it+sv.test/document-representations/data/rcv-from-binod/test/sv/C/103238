SALOMON SER KRYMPANDE LASTBILMARKNAD I EUROPA I ÅR . STOCKHOLM , 12 feb ( Reuter ) - Salomon Brothers spår att den västeuropeiska marknaden för tunga lastbilar i år krymper med närmare 7 % . Året därpå väntas den åter vända försiktigt uppåt och växa med 1 % . Det skriver investmentbankens analytiker John Lawson i analysen European Auto Digest daterad den 11 februari . " Med dåliga utgångssiffror med sig från 1996 är det högst troligt att registreringen av nya lastbilar kommer att vara svag under början av 1997 och vi räknar med att se tvåsiffriga nedgångar i försäljningen under årets början " , skriver Lawson . Men med en förbättrad ekonomisk situation jämfört med 1996 ser han inte prognosen för 1997 som negativ . " Medan inledningen av 1997 lär bli svag , räknar vi med att försäljningen stabiliseras sent under året . . . Vi förväntar att försäljningen sjunker med 6 - 7 % i årstakt under 1997 . " Sämst bedöms den franska marknaden att gå , medan den holländska och brittiska väntas gå bäst . I siffror ligger prognosen för försäljningen av tunga lastbilar i Västeuropa 1997 totalt på 160 . 300 fordon jämfört med 170 . 045 under 1996 . För 1998 spås en försäljning på 161 . 900 lastbilar . - Henrik Alberius 08 - 700 1250 . ( c ) Reuters Limited 1997 . 
