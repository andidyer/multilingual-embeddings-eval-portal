STENA LINE LÄGGER OM LINJE I KANALEN . STOCKHOLM , 11 okt ( Reuter ) - Stena Line lägger om sträckningen av färjelinjen i den västra delen av Engelska Kanalen . Linjen Southhampton - Cherbourg upphör i slutet av december i år . I stället öppnar Stena Line en ny förbindelse mellan Portsmouth och Cherbourg . " Den nya linjen kommer att trafikeras med en höghastighetsfärja " , skriver Stena Line . Anledningen till förändringen är att passagerarantalet successivt minskat . " Företaget räknar med att den nya linjesträckningen i kombination med en höghastighetsfärja kommer att medföra ökad volym och lönsamhet på linjen " , skriver Stena Line . - Henrik Alberius 08 - 700 1250 . ( c ) Reuters Limited 1996 . 
