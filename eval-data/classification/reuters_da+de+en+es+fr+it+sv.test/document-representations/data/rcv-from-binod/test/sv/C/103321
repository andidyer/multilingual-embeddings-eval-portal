GRANINGES VINST BACKADE TILL 371 MKR . STOCKHOLM , 13 feb ( Reuter ) - Graninges vinst efter finansnetto minskade till 371 Mkr 1996 jämfört med 630 Mkr föregående år . Bolaget prognostiserade om en vinst i nivå med 350 Mkr för 1996 vid niomånadersrapporten samma år . Styrelsen föreslår en oförändrad utdelning på 3 , 00 kr per aktie . Faktureringen steg till 2 . 461 Mkr ( 2 . 338 ) . Förbättringen är helt en följd av företagsförvärv , uppger Graninge i sin bokslutskommunike . För jämförbara enheter sjönk intäkterna med 3 % , huvudsakligen en följd av lägre priser i trävarurörelsen . Under fjärde kvartalet bromsades resultatfallet upp och vinsten före skatt blev 171 Mkr ( 209 ) . Av årets fakturering hänförs 34 % till det fjärde kvartalet och av resultatet svarar det fjärde kvartalet för 46 % . " Det svaga resultatet beror helt på torråret och den dåliga trävarukonjunkturen " , säger Graninges VD Bo Källstrand . Vattenproduktionen minskade till 1 . 800 GWh ( 2 . 511 ) , varav 1 . 689 GWh ( 2 . 337 ) producerades i egna verk . " Resultateffekten av vattenbristen jämfört med normalåret kan uppskattas till ca - 150 Mkr " , skriver Graninge . Rörelsevinsten för kraft - och energirörelsen sjönk till 389 Mkr ( 476 ) . Efterfrågan på sågade trävaror förbättrades gradvis under den senare delen av 1996 och priserna steg därefter . De genomsnittliga priserna på Graninges trävaruleveranser var dock 17 % lägre under 1996 jämfört med föregående år . Rörelsevinsten för Skog & Trä minskade till 73 Mkr ( 192 ) . " Under året har bland annat noterats marknadsframgångar i Japan , som för närvarande svarar för närmare 20 % av koncernens trävaruleveranser " , skriver Graninge . - Kristina Zetterlund 08 - 700 1005 . ( c ) Reuters Limited 1997 . 
