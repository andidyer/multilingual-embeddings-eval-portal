CATENA EXPANDERAR DANSK BILRÖRELSE . STOCKHOLM , 29 nov ( Reuter ) - Catena köper två Volvoåterförsäljare i Köpenhamn med omsättning på drygt 500 Mkr . Samtidigt säljer bolaget sin lastbilsrörelse i Köpenhamn . Catena nämner inga detaljer om köpesummor . Genom förvärven etableras ett personbilsbolag med ca 700 Mkr i årsomsättning . " Det finns en betydande potential i samordningsvinster i den nya konstellation som bildas " , skriver Catena i ett pressmeddelande . De två bolag som köps är O . Sommer A / S med fyra anläggningar i Köpenhamn och en i Roskilde , samt Vanlöse Autohandel A / S med tre anläggningar i Köpenhamn . Samtidigt köper Sommer Catenas lastbilsrörelse i Köpenhamn . Catenas danska bilrörelse har länge varit olönsam med tre ungefär jämnstora aktörer på marknaden i Köpenhamn : Bilia , Sommer och Vanlöse . Det nya bolaget , Bilia Personvogne A / S , beräknas få en omsättning på ca 700 Mkr efter affären . Catenakoncernens balansomslutning väntas öka med 150 Mkr . - Joel Dahlberg 08 - 700 1011 . ( c ) Reuters Limited 1996 . 
