LM SÄLJER PRODUKTION I KARLSKRONA . STOCKHOLM , 19 nov ( Reuter ) - Ericsson säljer anläggningarna Verkö och Vedeby i Karlskrona till amerikanska Flextronics , enligt en avsiktsförklaring . Ericsson tillverkar system för företagskommunikation i Karlskoga och verksamheten omsätter i år 2 , 3 Mdr . Ericsson nämner ingen köpesumma . Karlskronaenheten är den största inom affärsområdet Företagskommunikation och Nät . " Enligt detta preliminära avtal övertar Flextronics all tillverkning , inklusive befintliga maskiner och lokaler " , skriver Ericsson i ett pressmeddelande . De ca 900 av totalt 1 . 000 Ericssonanställda i produktionen som berörs , erbjuds anställning hos Flextronics . Försäljningen sker genom så kallad outsourcing , vilket innebär att Ericsson blir kund hos Flextronics . " Vi är mycket glada över denna allians med Ericsson Business Networks . . . Vi avser att utöka verksamheten i Karlskrona ytterligare " , säger Michael Marks , VD och ordförande för Flextronics International . Ericsson har ytterligare ca 600 anställda i Karlskrona i bolaget Ericsson Software Technology och de berörs inte av försäljningen . - Joel Dahlberg 08 - 700 1011 . ( c ) Reuters Limited 1996 . 
