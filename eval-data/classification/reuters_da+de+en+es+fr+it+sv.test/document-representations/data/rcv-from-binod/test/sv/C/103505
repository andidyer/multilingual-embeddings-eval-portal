SAS ' S STENBERG TONAR NED ALLIANSSAMTAL . STOCKHOLM , 17 feb ( Reuter ) - SAS för inga diskussioner om avtal med andra flygbolag än de man redan har bilaterala avtal med . Det sade Jan Stenberg , VD för SAS , vid en presskonferens på måndagen . " Vi har inte diskuterat med några andra som vi inte idag har avtal med " , sade Stenberg . Jan Stenberg vill tona ned den senaste tidens skriverier om större flygallianser där SAS skulle ingå . De samtal som förs handlar om att kunna göra bilaterala avtal till multilaterala . " Vi ser över vilka möjligheter som finns " , sade Stenberg , som hoppas att ett SAS med dessa multilaterala avtal ska bli mera attraktivt för passagerarna . - Olle Lindström 08 - 700 1015 . ( c ) Reuters Limited 1997 . 
