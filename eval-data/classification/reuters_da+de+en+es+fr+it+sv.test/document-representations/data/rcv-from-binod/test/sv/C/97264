LINDEX VÄRDERAS FÖR HÖGT - AV . STOCKHOLM , 11 sept ( Reuter ) - Värderingen av Lindex som ett tillväxtföretag håller inte och kursen borde justeras ned . Det skriver Affärsvärlden i en analys . En rimlig värdering av aktien skulle vara cirka 90 kr anser tidningen . Aktien stängde i 106 , 50 kr på tisdagen . " Ett bolag vars kostnader inte hålls nere under expansionen ska heller inte värderas som ett bra tillväxtbolag " , skriver tidningen . Affärsvärlden menar att att Lindex står inför en skördetid men att problemet är att ingen vet hur länge den varar . Konjunkturuppgången vänats bara ge konsumtionsökningar ett par år och därefter måste Lindex förlita sig på sin expansion för att lönsamheten ska växa i en hygglig takt . " Innan Lindex bevisat motsatsen bör värderingen därför baseras på en förväntad vinsttillväxt motsvarande ett moget bolag . En rimligare värdering är därför 10 - 12 gånger vinsten , det vill säga runt 90 kr per aktie " , skriver Affärsvärlden . Tidningen påpekar att bolagets expansion inte varit billig och att denna kostnad gör Lindex framtida vinster " inte särskilt självklara " . " Expansionen skedde alltså i snabbare takt än vad bolagets lönsamhet tillät " , skriver tidningen . Affärsvärlden tror att det det finns goda skäl att hoppas på en resultatförbättring för innevarande räkenskapsår 1996 / 1997 . Tidningen räknar med ett lyft till 135 Mkr för skatt , jämfört med uppskattningsvis 110 Mkr året innan . Tidningen framhåller att bolagets nya expansionsplaner känns som en ny risk i Lindex . " Nya risker tillsammans med att bolaget ännu inte kommit upp till bevis med att den tidigare expansionen gått smärtfritt gör att Lindex ännu inte borde värderas upp i tillväxtbolagsklassen " , skriver Affärsvärlden . - Pernilla Åkerström 08 - 700 1016 . ( c ) Reuters Limited 1996 . 
