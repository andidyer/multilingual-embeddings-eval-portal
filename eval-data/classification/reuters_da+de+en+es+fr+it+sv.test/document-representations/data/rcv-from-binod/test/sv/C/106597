Linjebuss vinst ökar till 23 , 4 Mkr . STOCKHOLM , 16 april ( Reuter ) - Linjebuss vinst efter finansnetto ökade till 23 , 4 Mkr årets första tre månader jämfört med 22 , 2 Mkr motsvarande period i fjol . Bolaget upprepar i sin delårsrapport att resultatet efter finansnetto 1997 förväntas ligga i nivå med 1996 . Omsättningen steg till 613 Mkr ( 596 ) . Rörelseresultatet i Sverige var marginellt lägre än första kvartalet i fjol . Effekten av rationaliseringsprogram kompenserade i stort för de löneökningar som slog igenom från årsskiftet . Verksamheten i Danmark gjorde ett resultat i nivå med samma tid i fjol . I Finland sjönk resultatet till följd av lägre trafikvolym . Linjebuss resultat i Belgien var i nivå med samma period i fjol . Resultatet i Tyskland var i linje med uppgjord plan . Upphandlingsaktiviteten under årets första kvartal är säsongsmässigt låg och bolaget har inte haft någon trafik att försvara och har inte vunnit någon ny trafik . " Konkurrensen i Sverige , Danmark och Finland kommer att vara fortsatt hård under 1997 . . . Under 1997 berörs främst den svenska verksamheten av relativt höga löneökningar genom ett nytt löneavtal med nya löneklasser . Samtidigt förutses en fortsatt svag indexuppräkning av intäkterna genom låg inflation " , skriver Linjebuss . Verksamheten utanför Sverige bedöms utvecklas positivt . - Kristina Zetterlund 08 - 700 1005 . ( c ) Reuters Limited 1997 . 
