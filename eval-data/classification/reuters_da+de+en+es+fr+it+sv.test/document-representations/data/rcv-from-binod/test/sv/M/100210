RÄNTA / VALUTA - KÖPYRAN FORTSÄTTER PÅ RÄNTEMARKNADEN . * * * * Ränte / valutanoteringar idag * * * * Jämförelse 9 . 15 11 . 30 14 . 00 16 . 15 SSVX ( 6 mån ) 4 , 14 4 , 14 4 , 13 4 , 13 4 , 17 1030 ( 5 år ) 5 , 93 5 , 91 5 , 89 5 , 88 5 , 98 1038 ( 10 år ) 6 , 95 6 , 94 6 , 92 6 , 89 7 , 01 TYSKSPREAD 115 119 118 113 119 DEM / SEK 4 , 3400 4 , 3420 4 , 3430 4 , 3445 4 , 3560 USD / SEK 6 , 7788 6 , 7841 6 , 7925 6 , 7943 6 , 7105 TCW - INDEX 115 , 61 115 , 62 115 , 73 115 , 66 115 , 53 USD / DEM 1 , 5618 1 , 5624 1 , 5636 1 , 5645 1 , 5413 - - - - - - - - - - - jämförelsen avser senaste stängning - - - - - - - - - - - STOCKHOLM , 3 dec ( Reuter ) - Räntorna föll till nya bottennivåer och kronan stärktes ytterligare mot D - marken . Precis som under måndagen var det utlandsmarknaderna och den starka dollarn som visade vägen . " En stark dollar ger alltid ett bra klimat för att räntorna ska sjunka , speciellt för högränteländerna " , sade en handlare . " Det känns väldigt starkt . Håller det bara i omvärlden fortsätter det nog ned i morgon " , trodde han . Den tioåriga obligationen föll med 12 punkter till nytt årslägsta på 6 , 89 % . För de kortare löptiderna var inte fallet lika dramatiskt . Sexmånadersväxlar tappade 4 punkter till 4 , 13 % . " Alla räknar med att Riksbanken fortsätter att sänka reporäntan . Nu gäller det att det infrias " , sade en handlare . Viktiga pusselbitar för Riksbankens fortsatta sänkningar av reporäntan kommer redan i morgon bitti i form av Prosperas inflationsundersökning och KI : s rapport om konjunkturläget . Riksbanken lämnade , som väntat , reporäntan oförändrad vid dagens omsättning . På förmiddagen sålde riksgälden veckoväxlar till snitträntan 4 , 33 % . Enligt en handlare är det frågan om likviditetsuppstyrning från bankens sida . Kronan föll till 6 , 7943 kr från 6 , 7105 kr mot den allmänt oerhört starka dollarn . Mot D - marken stärktes dock kronan till 4 , 3445 kr jämfört med 4 , 3560 kr i går eftermiddag . Under dagen var dollarn precis under sitt två - års högsta värde mot D - marken . Bundesbanks chefekonom Issing , tror att investerare kan komma att placera i dollardenominerade tillgångar när EMU startar och den amerikanska centralbankens McDonough tror att dollarn kan bli viktigare som reservvaluta . I Tyskland bidrog industriproduktionen för oktober som föll 1 , 8 % för månaden mot en förväntad ökning på 1 , 2 % till att dra ned räntorna och spä på förhoppningarna om att Bundesbank sänker räntan . - - Barbara Taltavull 08 - 700 1019 . ( c ) Reuters Limited 1996 . 
