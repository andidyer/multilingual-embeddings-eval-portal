Handelsbankens vinst 1 . 727 Mkr . STOCKHOLM , 21 april ( Reuter ) - Handelsbanken gjorde en vinst på 1 . 727 Mkr efter kreditförluster för årets första kvartal . Det skriver banken i sin delårsrapport . Enligt Reuters prognossammanställning förväntades banken göra en vinst på 1 . 637 Mkr i genomsnitt . Kreditförlusterna för årets tre första månader uppgick till 136 Mkr . Dessa hade förväntats hamna på 441 Mkr . Resultatet före kreditförluster uppgick alltså till 1 . 863 Mkr . Räntenettot för perioden steg med 17 % till 2 , 607 Mkr . Hälften av ökningen kan hänföras till ökade utlåningsvolymer , bland annat på grund av Stadshypoteksförvärvet . Den andra hälften av ökningen i räntenettot är av redovisningsteknisk natur och är relaterad till bankens tradingverksamhet . Dessa ca 200 Mkr finns som en motsvarande minuspost under nettot av finansiella transaktioner . För att underlätta integreringen av Stadshypotek i Handelsbankskoncernen har Handelsbanken beslutat att behålla Stadshypotek Bank inom koncernen . Stadshypotek konsolideras i Handelsbankskoncernen från den 26 februari i år . Nettoresultatet av finansiella transaktioner har drabbats dels av de nämnda 200 Mkr , men även av en ungefär lika stor minskning i bankens tradinginkomster på grund av stigande marknadsräntor . Kapitaltäckningsgraden uppgick till 9 , 3 % ( 12 , 2 % vid årsskiftet ) . Primärkapitalrelationen var 5 , 3 % ( 10 , 0 % ) . De totala kostnaderna steg med 10 % till 1 . 712 Mkr . Personalkostnaderna steg även de med 10 % till 978 Mkr . I jämförelsesiffrorna ingår inte Stadshypotek . - Jörgen Österberg 08 - 700 1008 . ( c ) Reuters Limited 1997 . 
