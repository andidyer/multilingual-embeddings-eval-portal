ABB får order till Turkiet , Venezuela . STOCKHOLM , 6 maj ( Reuter ) - Ett ABB - konsortium med ABB Stal , Finspång och italienska ABB SAE Sadelmi har fått en order på en kraftvärmeanläggning i Turkiet , uppger ABB i ett pressmeddelande . Anläggningen ska baseras på en gasturbin , GT10 . ABB Stal ska också leverera två gasturbiner typ GT 35 till Petrozuata i Venezuela . Turbinerna ingår i en anläggning för oljeutvinning och leverans kommer att ske i slutet av 1997 för att vara i drift i april 1998 . Kraftvärmeanläggningen i Turkiet är beställd av det italienska företaget Pirelli och ska uppföras vid bolagets fabrik i Turkiet . Anläggningens gasturbin väntas tas i drift i början av hösten 1997 och övriga delar i början av 1998 . - Kristina Zetterlund 08 - 700 1005 . ( c ) Reuters Limited 1997 . 
