Bongs går samman med Ljungdahls . STOCKHOLM , 23 april ( Reuter ) - Bongs och Ljungdahls går samman och bildar Bong Ljungdahl . Det skriver Bongs och Ljungdahls i ett gemensamt pressmeddelande . " Samgåendet ger möjlighet till stora synergivinster , vilka på årsbasis beräknas uppgå till 25 - 50 Mkr " , skriver bolagen . Bongs köper samtliga aktier i Ljungdahls genom apportemission av Bongsaktier till Munksjö . Munksjö blir ägare till 50 % av aktierna i Bong Ljungdahl genom apportemissionen . " Munksjö har utfäst sig att avyttra minst hälften av sitt innehav i syfte att öka spridningen och förbättra handeln i aktien i Bong Ljungdahl . Huvudaktieägarna i Bongs stöder samgåendet . Det fusionerade bolaget kommer troligtvis att ta strukturkostnader för att kunna realisera synergivinsterna . Dessa uppskattas till 15 - 30 Mkr . " Styrelserna anser att samgåendet mellan bolagen är ett logiskt och nödvändigt steg för att skapa en konkurrenskraftig och effektiv koncern vad avser såväl produktion som inköp och försäljning på befintliga och nya marknader " , skriver bolagen . Någon slutlig förvärvskalkyl har inte gjorts men i den preliminära redovisas 57 Mkr som koncernmässig goodwill . Proforma omsatte den nya koncernen 1 . 300 Mkr 1996 och gjorde en vinst efter finansnetto på 49 Mkr . Munksjö kommer bara att rösta för högst 25 % av aktierna i Bong Ljungdahl till dess att aktiespridningen skett . Bongs kommer med anledning av samgåendet hålla extra bolagsstämma den 20 maj . Vid stämman kommer Munksjös koncernchef Rolf Ekedahl och finansdirektören Per Rodert att föreslås som styrelseledamöter . " En extern rekryterad VD för Bong Ljungdahl kommer att utses inom kort " , skriver bolagen . Den nya koncernen blir Nordens största kuverttillverkare och en av de största i Europa . Den skandinaviska marknaden växer med ca 1 - 2 % per år och var runt 1 . 350 Mkr i fjol , uppger företagen . Marknaden har under flera år konsoliderats . " Samgåendet mellan Bongs och Ljungdahls är ett naturligt steg mot bakgrund av utvecklingen i branschen " , skriver företagen . Bongs A - aktier kommer att förvandlas till B - aktier så att bolaget bara får ett aktieslag . Familjen Bong , som hade 39 % av kapital och 70 % av röster i Bong , kommer att ha 19 % av kapital och röster i det fusionerade bolaget . - Kristina Zetterlund 08 - 700 1005 . ( c ) Reuters Limited 1997 . 
