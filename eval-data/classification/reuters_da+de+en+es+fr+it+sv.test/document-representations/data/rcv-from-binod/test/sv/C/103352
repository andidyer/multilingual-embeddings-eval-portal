VOLVO AVYTTRAR PRIPPS RINGNES FÖR 4 , 7 MDR . STOCKHOLM , 14 feb ( Reuter ) - Volvo säljer sin del i Pripps Ringnes till Orkla för 4 , 7 Mdr . Försäljningen innebär en koncernmässig vinst för Volvo på 3 , 0 Mdr , skriver företaget i ett pressmedelande . Uppgörelsen mellan Volvo och Orkla innebär att Pripps Ringnes blir ett helägt dotterbolag inom Orklakoncernen . Volvo erhåller 560 Mkr av köpesumman i samband med att avtalet slutits och resterande del av beloppet den 1 december 1997 . " Vi har haft som mål att avveckla innehavet i Pripps Ringnes på ett så ekonomiskt fördelaktigt sätt som möjligt samt skapa förutsättningar för företaget att utvecklas i en industriellt konkurrenskraftig struktur " , säger Sören Gyll i en kommentar och fortsätter : " Ett alternativ har varit en utförsäljning av vårt innehav i samband med en börsnotering av Pripps Ringnes , men vi anser att den nu träffade uppgörelsen med Orkla är den bästa lösningen . " - Henrik Persson 08 - 700 1011 . ( c ) Reuters Limited 1997 . 
