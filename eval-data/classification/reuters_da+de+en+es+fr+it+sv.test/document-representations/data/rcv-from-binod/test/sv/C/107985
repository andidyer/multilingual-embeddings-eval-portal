Stockholm Energis vinst sjönk 100 Mkr jan - mars . STOCKHOLM , 15 maj ( Reuter ) - Stockholm Energis vinst före skatt sjönk till 570 Mkr under första kvartalet , jämfört med 671 Mkr för samma period förra året . Omsättningen sjönk 4 % till 2 . 521 Mkr . Rörelseresultatet sjönk med 16 % till 824 Mkr främst på grund av lägre volym och ökade kostnader inom affärsområde El . Den milda vintern gav lägre el och värmeintäkter . " Förutsättningarna för landets kraftproduktion är en annan än vid samma tid förra året . Tillgången på vattenkraft är betydligt bättre i år , vilket talar för en gynnsamare resultatutveckling under resterande del av året jämfört med motsvarande period 1996 " , skriver bolaget . - Henrik Persson 08 - 700 1011 . ( c ) Reuters Limited 1997 . 
