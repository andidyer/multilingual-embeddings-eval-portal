Astra går på rykten om Pulmicort , VD - byte . STOCKHOLM , 19 juni ( Reuter ) - Astra steg kraftigt på torsdagsförmiddagen efter rykten om att bolaget fått godkännande för Pulmicort Turbuhaler från amerikanska myndigheten FDA . A - aktien steg till 134 kr vilket är 4 kr upp över dagen . " Det är FDA : s sexmånadersregel som spökar . . . Det florerar flera rykten om att Astra ska ha fått ett godkännande från FDA på Pulmicort . Det bör komma en kommentar från FDA idag eller i början på nästa vecka " , sade en mäklare . Astra uppgav dock till Reuters att man inte hört något nytt från FDA om Pulmicort idag . Ett annat gammalt rykte som passerade revy var att Wallenbergarna skulle stuva om i bolaget och att VD : n Håkan Mogren skulle lämna sin post . " Det verkar som om man passar på att damma av lite gamla rykten i bolaget . . . Det snackas att Mogren ska få lämna sin post " , sade en mäklare . - Henrik Persson 08 - 700 1011 . ( c ) Reuters Limited 1997 . 
