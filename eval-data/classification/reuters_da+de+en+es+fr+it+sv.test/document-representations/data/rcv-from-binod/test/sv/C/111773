Haldex nöjt med nuvarande vinstmarginal . STOCKHOLM , 14 aug ( Reuter ) - Industrikoncernen Haldex vinstmarginaler är på en hög nivå och det blir svårt att långsiktigt prestera någon förbättring . Det säger VD Claes Warnander till Reuters . " Man vill gärna ligga kring 9 - 10 % vinstmarginal och ha en avkastning på 20 % av på kapitalet . Jag tror inte att man uthålligt kan vänta sig så mycket mer inom automotivebranschen " , säger Warnander . Haldex hade under första halvåret en vinstmarginal på 9 , 6 % ( 11 , 6 ) och en avkastning på sysselsatt kapital på 21 % ( 28 , 3 ) . Vad gäller orderingången tror Warnander att bolaget ska kunna upprätthålla den kraftiga ökningen från första halvåret ( + 29 % ) . " Men jag tror det är svårt att säga att det ska öka så mycket mer . " Warnander är hoppfull vad gäller potentialen hos den nya 4 - hjulskopplingen som bolaget utvecklat och som ska vara på marknaden nästa år . " Den totala världsmarknaden för den här typen av produkter är ca 10 Mdr men sedan är det en bedömning hur stor del av marknaden man kan ta . . . Det kan utvecklas till en stor affär för oss " , säger han . Han räknar med att den nya produkten ger märkbar resultateffekt under 1999 . - Joel Dahlberg 098 - 700 1007 . ( c ) Reuters Limited 1997 . 
