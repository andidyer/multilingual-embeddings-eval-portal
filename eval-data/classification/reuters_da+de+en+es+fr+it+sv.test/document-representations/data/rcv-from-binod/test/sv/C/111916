Moody ' s positiv till svenska banksektorn . STOCKHOLM , 18 aug ( Reuter ) - Kreditvärderingsinstitutet Moody ' s anser att den svenska banksektorn är vid god finansiell hälsa och har en positiv utsikt för höjda kreditbetyg , enligt ett pressmeddelande . Moody ' s anser att det finns ett litet utrymme för ytterligare konsolidering i den svenska banksektorn . " Systemet har hämtat sig väl från det tidiga 1990 - talets bankkris . Detta är en följd av den starkare svenska ekonomin och bankernas framgångsrika ansträngningar att introducera effektivare metoder för avskrivning av dåliga skulder och mer rigorösa riskhanteringsmetoder " , skriver Moody ' s . Bankernas låneportföljer håller nu en tillräcklig kvalitet och portföljerna med övertagen egendom säljs antingen av gradvis eller delas ut till aktieägarna . Moody ' s tror att räntemarginalerna kan komma under fortsatt press framöver . " Konkurrensen mellan bankerna är nu större än någonsin med små marginaler som kan väntas pressas ytterligare på medellång sikt , särskilt om utländska banker försöker ta marknadsandelar " , skriver Moody ' s . Det finns , enligt Moody ' s , idag bara ett begränsat utrymme för ytterligare konsolidering på den svenska bankmarknaden . " Med fyra större banker som dominerar marknaden tror Moody ' s att det finns ett litet utrymme för vidare konsolidering . Det största återstående frågetecknet gäller S - E - Banken och Nordbanken och huruvida de kommer att satsa ytterligare på att hitta en passande fusionskandidat " , skriver Moody ' s . Moody ' s har följande kreditbetyg på de svenska bankerna och anknutna bolag : lång kort finansiell upplåning upplåning styrka - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - - Handelsbanken Aa3 P - 1 B S - E - Banken A2 P - 1 C + Sparbanken A2 P - 1 C Föreningsbanken A3 P - 2 C Nordbanken A1 P - 1 C + Spintab Aa3 P - 1 Stadshypotek A1 - - Jörgen Österberg 08 - 700 1008 . ( c ) Reuters Limited 1997 . 
