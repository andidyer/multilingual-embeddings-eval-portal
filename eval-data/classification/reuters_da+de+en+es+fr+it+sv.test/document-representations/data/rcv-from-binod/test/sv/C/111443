Marknadssatsning ger avkastning direkt - Mogren . STOCKHOLM , 8 aug ( Reuter ) - Astras satsning på marknadsföring är långsiktig men kommer att ge avkastning även på kort sikt . Det sade koncernchef Håkan Mogren i samband med fredagens presskonferens . " Kortsiktigt får vi avkastning på det här med befintliga produkter men på längre sikt är det den här utökade säljstyrkan som ska ta hand om de nya produkterna " , sade Mogren . Han tyckte inte att den försämrade rörelsemarginalen under andra kvartalet var så allvarlig . " Om vi kortsiktigt hade velat visa högre vinst , vore det ingen konst men nu har vi valt att ta de här kostnaderna i stället " , sade han . Astras rörelsemarginal försämrades under kvartalet till 29 , 9 % jämfört med 32 % andra kvartalet i fjol . Rörelsens kostnader steg samtidigt med 20 % till 7 . 951 Mkr . Förutom ökade insatser inom marknadsföring , utökar Astra sin satsning på FoU , där kostnaden under första halvåret ökade 22 % till 3 . 992 Mkr . - Joel Dahlberg 08 - 700 1007 . ( c ) Reuters Limited 1997 . 
