Active planerar dela bolaget - SDS . STOCKHOLM , 16 maj ( Reuter ) - Active planerar att dela upp bolaget i två delar med en möjlig avknoppning av dotterbolaget Actinova som följd . Det skriver Sydsvenska Dagbladet på fredagen . " Active skissar på olika tekniker för en uppdelning av koncernen i två delar . . . Införlivningen av SBL Vaccin i Actinova innebär att Actives tidigare planer på en börsnotering av Actinova i England redan i år , förskjutits framåt i tiden . Möjligen kan det nu också bli tal om en annan lösning än en börsnotering " , skriver tidningen . Enligt tidningen har VD Bo Håkansson tankar på att ta in nya delägare i Actinova . För Actives resterande verksamheter , transporter och industriinredningar , planeras inga större förändringar utan dessa ska finnas kvar i moderbolaget . - Joel Dahlberg 08 - 700 1007 . ( c ) Reuters Limited 1997 . 
