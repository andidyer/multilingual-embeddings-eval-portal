MISSNÖJE I P & U ' S STYRELSE BAKOM VD - AVGÅNG - FTI . STOCKHOLM , 22 jan ( Reuter ) - John Zabriskies avgång som VD för Pharmacia & Upjohn var följden av ett växande missnöje i bolagets styrelse över den negativa utvecklingen i P & U samt Zabriskies ledarskap . Den avslöjar en välplacerad källa med god insyn i bolaget för Finanstidningen . " Situationen blev ohållbar och han valde därför att avgå för att förekomma ett eventuellt avsked från styrelsen " , skriver Finanstidningen . Zabriskies ledarstil har väckt intern kritik i bolaget , enligt tidningen . Detta kan vara en förklaring till de större avhoppen bland högre tjänstemän inom främst den svenska delen av P & U . P & U : s styrelseordförande Jan Ekbergs officiella förklaring att Zabriskie avgick på grund av personliga skäl stämmer inte , enligt Finanstidningen . " Det motivet brukar i normala fall betyda problem med hälsan eller inom familjen " , skriver tidningen . - Kristina Zetterlund 08 - 700 1005 . ( c ) Reuters Limited 1997 . 
