Sandviks vinst föll till 2 . 105 Mkr . STOCKHOLM , 12 aug ( Reuter ) - Sandvik redovisar en vinst efter finansnetto på 2 . 105 Mkr för årets sex första månader , en nedgång jämfört med 2 . 555 Mkr motsvarande period förra året . Resultatet var något sämre än förväntningarna som enligt Reuters prognos låg på 2 . 167 Mkr . Faktureringen steg till 15 . 482 Mkr ( 14 . 589 ) och orderingången steg till 16 . 158 Mkr ( 14 . 383 ) . Bolaget upprepar prognosen om en vinst under helåret som förra året . " Sandvikkoncernens goda fakturering förutses fortsätta under andra halvåret . Rörelseresultatet väntas bli högre 1997 än 1996 . Ett negativt finansnetto under andra halvåret - framför allt på grund av aktieinlösen - medför dock att resultatet efter finansnetto 1997 beräknas bli i stort sett oförändrat jämfört med 1996 " , skriver bolaget . Den svagare svenska kronan ökade faktureringen med 6 % under första halvåret . " Valutan kommer först i tredje kvartalet att påverka resultatet positivt eftersom Sandvik kontinuerligt säkrar kurserna för export från Sverige " , skriver bolaget . Under andra halvåret förbättrades affärsläget i Europa väsentligt samtidigt som Naftaområdet fortsatte att växa . " Sammantaget verkar världsekonomin förbättras igen efter en svag utveckling i främst Europa föregående år " , skriver bolaget . Kvartalsfaktureringen på 8 . 155 Mkr under andra kvartalet var den högsta någonsin i bolagets historia . - Henrik Persson 08 - 700 1011 . ( c ) Reuters Limited 1997 . 
