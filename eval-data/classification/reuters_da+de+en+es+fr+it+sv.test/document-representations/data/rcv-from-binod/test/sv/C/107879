Securitas vinst steg till 124 Mkr . STOCKHOLM , 13 maj ( Reuter ) - Säkerhetsföretaget Securitas vinst före skatt steg till 124 Mkr för årets första kvartal , jämfört med 121 Mkr för motsvarande period 1996 . Försäljningen ökade till 2 . 422 Mkr ( 2 . 125 ) , skriver bolaget i sin kvartalsrapport . Företaget spår en resultatutveckling i enlighet med tidigare år för helåret . De nordiska länderna uppvisar en fortsatt god volym - och resultatutveckling . I Finland förväntas värdeverksamheten ge en positiv resultatpåverkan från och med tredje kvartalet i år . Den tyska verksamheten fortsätter också att utvecklas positivt . " Vid årsskiftet startades flygplatsbevakning i Berlin som på årsbasis genererar ca 50 Mkr i ökad fakturering " , skriver bolaget . Verksamheten i England förväntas i enlighet med plan nå ett positivt resultat 1998 . Bolaget vidtar åtgärder för att den långsiktiga resultatutvecklingen i Spanien ska förbättras . På den spanska värdehanteringsmarknaden pågår sedan hösten 1996 en intensiv priskonkurrens . Securitas har valt att förlora volym i stället för att sänka prisnivån under det som långsiktigt är lönsamt . - Peter Fellman 08 - 700 1007 . Vinsten per aktie efter schablonskatt var 1 , 22 kr ( 1 , 21 ) . " Förvärven , i huvudsak Security Express i Storbritannien , har ökat försäljningen med 10 % . Den organiska tillväxten är för perioden 4 % , vilket påverkats negativt av att den spanska värdeverksamheten har vidkänts volymtapp på årsbasis motsvarande 60 Mkr " , skriver bolaget . Rörelseresultatet för goodwillavskrivningar ökade med 2 % till 159 Mkr . I lokala valutor är resultatet före skatt oförändrat jämfört med motsvarande period i fjol . Lönekostnaderna ökade med 15 Mkr jämfört med motsvarande period i fjol . Detta på grund av att påskhelgen inföll under första kvartalet . Dessutom har nedgången Spanien och tillkommande omstruktureringskostnader i Tyskland påverkat periodens resultat negativt med knappt 10 Mkr . ( c ) Reuters Limited 1997 . 
