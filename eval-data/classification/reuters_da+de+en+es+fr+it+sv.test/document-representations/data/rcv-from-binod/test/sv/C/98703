SKF SER INGEN GENERELL UPPGÅNG I EUROPA . STOCKHOLM , 24 okt ( Reuter ) - SKF ser ingen generell uppgång i Europa . Ändå upplever koncernen en utplaning i efterfrågan på rullningslager . Det beror , enligt SKF , på att försvagningen i västra Europa avtar samtidigt som övriga marknader i världen förbättras . " Någon generell uppgång i Västeuropa syns inte . Skillnaderna är dock stora , dels mellan olika länder , dels mellan kundsegment " , skriver SKF i sin niomånadersrapport . Försäljningsökningen av nya bilar i Europa innebar att SKF : s försäljning till bilindustrin ökade under tredje kvartalet . Men inom det europeiska maskinsegmentet var bilden splittrad och industrieftermarknaden försvagades under kvartalet . " I USA fortsatte SKF : s tillväxt om än i något svagare takt " , skriver SKF . Försäljningen till den elektriska industrin hölls väl uppe både i Europa och USA med en något starkare tillväxt i USA . I Asien var SKF : s försäljning av lager positiv med hög tillväxt och även i Östeuropa fortsatte SKF att växa , liksom i Latinamerika . Den redan svaga efterfrågan på textilmaskinkomponenter försvagades dock ytterligare och några tecken på återhämtning syns , enligt SKF , inte . " För att anpassa produktionen kommer antalet anställda att minskas i såväl Tyskland som Singapore " , skriver SKF . - Henrik Alberius 08 - 700 1250 . ( c ) Reuters Limited 1996 . 
