PAPPERSPRIS NED 10 % I JANUARI - TIDNINGSTRYCKARNA . STOCKHOLM , 23 dec ( Reuter ) - Tidningstryckarna , som trycker bland annat Svenska Dagbladet och Aftonbladet , har fått igenom en prissänkning på tidningspapper med 10 % jämfört med höstens avtal . " Avtalet innebär en sänkning av tidningspapperpriset med 10 % jämfört med det senaste avtalet i höstas " , säger Tidningstryckarnas VD Thomas Salzman till Reuters . Avtalet , som blev klart förra veckan , omfattar leveranser från MoDo , SCA och Stora och gäller för hela 1997 . Priserna för tidningspapper i Sverige kommer därmed under 1997 att ligga under genomsnittet för resten av Europa , enligt Salzman . " Jag tror dock inte att priserna kommer att sänkas ytterligare under 1997 " , kommenterar han . Enligt Salzman är ett lägre tidningspapperspris en nödvändighet för många köpare . " Flera svenska tidningar är i ett pressat läge . Papperspriserna har stigit 40 % de senaste två åren , vilket fått genomslag under 1996 . En prissänkning är en överlevnadsfråga för flera tidningar i branschen " , säger Thomas Salzman . - Elisabeth Kark 08 - 700 1005 . ( c ) Reuters Limited 1996 . 
