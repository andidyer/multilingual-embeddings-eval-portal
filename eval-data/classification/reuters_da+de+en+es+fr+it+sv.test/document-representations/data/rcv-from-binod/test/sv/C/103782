GUNNEBOS VINST STEG TILL 132 MKR . STOCKHOLM , 20 feb ( Reuter ) - Verkstadskoncernen Gunnebo rapporterar en vinst före skatt på 132 Mkr för helåret 1996 . Det är en förbättring jämfört med föregående år då vinsten proforma var 128 Mkr . Enligt bolagets egna prognos från november 1996 väntades vinsten bli cirka 130 Mkr . Styrelsen föreslår en utdelning till aktieägarna på 2 , 25 kr per aktie ( 2 ) . Faktureringen backade 2 , 6 % till 2 . 479 Mkr och utlandsandelen svarade för 61 % ( 60 % ) . Faktureringen steg 2 % för jämförbara enheter och justerat för valutakursförändringar . Rörelsevinsten sjönk till 184 Mkr ( proforma 192 ) . Kronförstärkningen belastade rörelsevinsten med ca 14 Mkr jämfört med 1995 . Jämförelsestörande poster påverkade vinsten före skatt negativt med 1 Mkr ( 5 ) . Gunnebo Industriers rörelsevinst ökade till 83 Mkr ( 79 ) . " Lifting har haft en fortsatt god utveckling medan Fastening lider av den svaga svenska byggkonjunkturen samtidigt som fortsatta förluster i den amerikanska verksamheten har belastat resultatet " , skriver Gunnebo i sin bokslutskommunike . Gnosjö - Gruppens rörelsevinst var oförändrat 113 Mkr . Gunnebo framhåller att Troax områdesskydd har haft en god utveckling medan en mindre avmattning har märkts för produkter till fordonsindustrin . Soliditeten ökade till 38 % ( 35 % ) . - Kristina Zetterlund 08 - 700 1005 . ( c ) Reuters Limited 1997 . 
