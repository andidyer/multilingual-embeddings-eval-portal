Getinge spår förbättring i Arjo . STOCKHOLM , 29 april ( Reuter ) - Getinge räknar med att kunna förbättra resultatet i Arjo under resten av 1997 . Det säger VD Johan Malmquist till Reuters . Arjo gjorde under första kvartalet en rörelsevinst på 50 Mkr jämfört med 70 Mkr första kvartalet 1996 . " Det här ( Arjos resultat kv 1 ) är inte en indikation . Vi räknar med att Arjo blir bättre och vi har en större ambition än fyra gånger 50 Mkr " , säger Malmquist som spår ett starkt andra och fjärde kvartal för Arjo . Han medger samtidigt att en del europeiska marknader , bland annat Tyskland , varit tröga under första kvartalet . Om Arjo var sämre än väntat , så var det nyförvärvade amerikanska MDT bättre än väntat . " MDT hade ett rörelseresultat efter goodwill på 37 Mkr under kvartalet . . . Det är en bra marginal , i nivå med vad vi har för hela affärsområdet ( 15 , 5 % ) " , säger Malmquist . Han räknar med att helårsresultatet i MDT blir bättre än de 100 Mkr som tidigare prognostiserats . Getinge gjorde under första kvartalet i år en vinst före skatt på 131 , 3 Mkr . För helåret spås en vinst på 535 - 565 Mkr . " Vår ambition är att hamna i den övre delen av det segmentet " , säger Malmquist . - Joel Dahlberg 08 - 700 1007 . ( c ) Reuters Limited 1997 . 
