Pandox kan börsnoteras 1997 - Fastighetsvärlden . STOCKHOLM , 14 mars ( Reuter ) - Skanskas och Securums hotellfastighetsbolag Pandox kan komma att börsnoteras redan i år . Det säger Pandox VD Anders Nissen till nyhetsbrevet Fastighetsvärlden Idag . " Det är ett mycket gott läge just nu för börsnoteringar . Vi märker också att specialiserade bolag uppskattas allt mer av aktiemarknaden . Eftersom det fortfarande är svårt att göra förvärv av hotellfastigheter är det därför möjligt att vi går till börsen innan vi nått den storlek vi eftersträvar " , säger Nissen till nyhetsbrevet och fortsätter : " Jag tror att de närmaste månaderna blir avgörande . " Enligt Nissen är en möjlighet att en börsintroduktion görs i samband med en nyemission och ett större förvärv . " Vi skulle exempelvis gärna köpa ytterligare något stort hotell i Stockholm . Det vore bra som symbolobjekt , inte minst vid en börsintroduktion " , säger Nissen . - Henrik Persson 08 - 700 1011 . ( c ) Reuters Limited 1997 . 
