ICB SHIPPING BESTÄLLER NY TANKER . STOCKHOLM , 24 okt ( Reuter ) - ICB Shipping har tecknat ett nybyggnadskontrakt gällande en 158 . 000 dwt Suezmaxtanker med Daewoo - varvet i Sydkorea . Avtalet ger ICB rätt att vid senare tillfälle beställa ytterligare ett fartyg av sammma typ till oförändrat pris , uppger ICB i ett pressmeddelande . Nybeställningen är ett led i rederiets strategi att kontinuerligt förnya flottan . ICB betonar också att beställningen ska ses mot bakgrund av ICB : s försäljning av två Suezmaxfartyg tidigare under året med en total vinst på 233 Mkr . " ICB : s bedömning är att nybyggnadspriserna nu är förmånliga samtidigt som förutsättningar för en positiv tankmarknadsutveckling under kommande år är gynnsamma " , skriver bolaget . Fartyget väntas levereras i mitten av 1998 . Fartyget kan ta större last vid mindre djupgående . Intjäningsförmågan ökar jämfört med äldre fartyg till följd av att fartyget har större fartresurser och effektivare lasthantering , enligt ICB . - Kristina Zetterlund 08 - 700 1005 . ( c ) Reuters Limited 1996 . 
