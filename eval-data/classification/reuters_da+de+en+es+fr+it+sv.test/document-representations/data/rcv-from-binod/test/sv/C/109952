Lindex planerar för ökad efterfrågan - VD . STOCKHOLM , 26 juni ( Reuter ) - Lindex räknar med att efterfrågan i Sverige och Norge ökar framöver samt att marknaden i Finland håller sig stabil . Det säger Lindex VD Hans Johansson till Retuers . " Från mitten av hösten konstaterar vi en annan optimism hos våra kunder . . . Vi vågar planera för en bättre efterfrågan i våra inköp " , säger Johansson . Lindex öppnade 14 nya butiker under de första nio månaderna under verksamhetsåret 1996 / 97 och har nu hunnit öppna nummer 15 som också är den sista för helåret . Johansson är övertygad att Lindex även bör kunna öppna lika många butiker nästa år . " Vi borde klara samma expansionstakt på Norge , Sverige och Finland , och därtill kommer etableringen i Tyskland " , säger han . - Kristina Zetterlund 08 - 700 1005 . ( c ) Reuters Limited 1997 . 
