SSAB ' s vinst föll till 1 . 078 Mkr . STOCKHOLM , 15 aug ( Reuter ) - Stålföretaget SSAB : s vinst efter finansnetto föll till 1 . 078 Mkr för årets sex första månader , jämfört med 1 . 486 Mkr under motsvarande period i fjol . Resultatet var i linje med förväntningarna som enligt Reuters enkät låg på 1 . 068 Mkr . Försäljningen föll till 8 . 965 Mkr mot 9 . 281 Mkr . SSAB ser nu en successivt bättre efterfrågan och har kunnat höja priserna på flertalet europeiska marknader med 3 - 4 % i lokal valuta . " Vi känner nu av en successivt bättre efterfrågan . Efter det att stålpriserna varit satta under press sedan andra halvåret 1995 har vi nu kunnat höja våra priser i Europa under andra kvartalet och även genomföra ytterligare prishöjningar inför det tredje kvartalet " , säger VD Leif Gustafsson i en kommentar . Liksom i förra rapporten konstaterar SSAB att prisutvecklingen kommer att vara den faktor som främst avgör koncernens resultatutveckling under resten av året . SSAB uppger att en 10 - procentig prisförändring i stålrörelsen ger en resultateffekt på 450 Mkr under det andra halvåret . Under andra kvartalet var råstålsproduktionen stabil och uppgick till drygt 930 . 000 ton , vilket var 2 % högre än under andra kvartalet i fjol . Plåtproduktionen var i nivå med fjolåret och uppgick till drygt 650 . 000 ton . Reavinster under första halvåret samt kostnader för masugnshaveriet i Luleå och det påföljande produktionsbortfallet belastade resultatet med netto drygt 15 Mkr . Under det andra kvartalet låg koncernens stålpriser 8 % högre än under det första . Prishöjningen i lokala valutor var 2 - 3 % . En svagare svensk krona bidrog dessutom med ca 2 procentenheter och en bättre produkt - och ländermix med ytterligare knappt 4 procentenheter . Priserna var dock fortfarande 4 % lägre än under första halvåret 1996 . Kassaflödet var under halvåret svagt negativt . Rörelsekapitalet ökade på grund av att kundfordringarna steg på grund av säsongsmässiga faktorer såsom en ökad verksamhetsvolym och höga investeringsutbetalningar medverkade till att tynga kassaflödet . SSAB menar att råvarukostnaderna kommer att öka framöver efter att malm - och kolavtalen ger full kostnadseffekt under andra halvåret . - Jörgen Österberg 08 - 700 1008 . ( c ) Reuters Limited 1997 . 
