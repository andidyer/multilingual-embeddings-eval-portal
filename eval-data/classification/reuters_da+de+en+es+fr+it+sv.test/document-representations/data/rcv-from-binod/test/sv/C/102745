VÄRDEPAPPERSCENTRALER I SVERIGE , NORGE I SAMARBETE . STOCKHOLM , 4 feb ( Reuter ) - Värdepapperscentralerna i Sverige och Norge , VPC och VPS , ska inleda ett samarbete om utveckling av ett informationssystem för värdepapper . Det skriver VPC i ett pressmeddelande . Genom samarbetet räknar de bägge med att kunna spara kostnader samtidigt som tillgängligheten till information bör kunna öka . Informationsdatabasen ska innehålla alla värdepapper emitterade i Sverige och Norge . Databasen ska kunna nås via Internet eller genom prenumeration på informationen . Enligt planen ska systemet börja gälla någon gång under 1997 . - Olle Lindström 08 - 700 1015 . ( c ) Reuters Limited 1997 . 
