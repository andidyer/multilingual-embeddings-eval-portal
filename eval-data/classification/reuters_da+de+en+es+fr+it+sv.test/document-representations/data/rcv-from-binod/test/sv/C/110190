Volvo LV spår ökande VN - försäljning 1998 . STOCKHOLM , 30 juni ( Reuter ) - Volvo LV hoppas kunna sälja 5 . 000 - 6 . 000 lastvagnar av den senaste modellen i VN - serien , ' VN Sleeper 770 ' , i Nordamerika under 1998 . Det innebär en marknadsandel på ca 10 % av premiummarknaden som är marknaden för de största lastvagnarna , säger Volvo LV : s presstalesman Stefan Lorentzson till Reuters . " I år har vi lanserat VN Sleeper 770 med en mjukstart och kommer inte att sälja mer än 500 - 600 lastbilar . Men nästa år ska vi vara i full gång och då ska vi sälja 5 . 000 - 6 . 000 bilar av Sleepersmodellen " , säger Lorentzson och tillägger att produktionskapaciteten för den volymen redan finns . Totalmarknaden för premiumsegmentet i Nordamerika har vuxit från 16 . 000 lastbilar 1992 till 60 . 000 lastbilar 1995 och svarade för 26 % av den totala lastbilsmarknaden i Nordamerika . Nedgången för Volvo LV i Nordamerika berodde mycket på att marknaden skiftade från styckegodstrafik till ' just in time ' trafik där premiumsegmentet dominerade . Samtidigt skedde en attitydförskjutning i marknaden för tunga lastbilar mot längre hytter , vilket var en produkt som Volvo LV var svaga på . " De förändringarna drabbade oss hårt eftersom vi inte hade någon lastbil med tillräckligt lång hytt för att platsa i premiumsegmentet . Med VN - sleepermodellen har vi en sådan modell " , säger Lorentzson . Under 1997 kommer hälften av Volvos lastvagnsförsäljning i Nordamerika vara av VN - serien totalt , vilket innebär mellan 8 . 000 - 10 . 000 lastvagnar . Sedan VN - serien lanserades i september 1996 har Volvo LV fått order på totalt 8 , 700 VN - lastbilar varav 3 . 700 är levererade till kund , enligt Lorentzson . - Henrik Persson 08 - 700 1011 . ( c ) Reuters Limited 1997 . 
