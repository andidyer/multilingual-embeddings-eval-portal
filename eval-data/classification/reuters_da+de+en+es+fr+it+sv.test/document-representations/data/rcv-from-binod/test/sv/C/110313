Intentia säljer Movex till Pripps - Ringnes . STOCKHOLM , 3 juli ( Reuter ) - Pripps - Ringnes kommer att införa Intentias affärssystem Movex . Avtalets första steg , som är värt 20 Mkr , omfattar lösningar för logistik och distribution för verksamheten i Norge , skriver Intentia i ett pressmeddelande . Avtalet kan komma att utvidgas till en komplett lösning för Pripps Ringnes där även lösningar för produktion och ekonomi ingår . Detta skulle höja ordervärdet till 60 Mkr . " Vi har påbörjat en satsning mot företag med extremt stora ordervolymer , där Movex unika förmåga att effektivt hantera volymer upp till 100 miljoner beställningar per år är av stor betydelse " , säger Intentias VD Björn Algkvist . Genom avtalet med Pripps Ringnes kan Movex komma att användas av 1 . 500 personer vilka hanterar 20 miljoner beställningar per år . - Lena Torlegård 08 - 700 1112 . ( c ) Reuters Limited 1997 . 
