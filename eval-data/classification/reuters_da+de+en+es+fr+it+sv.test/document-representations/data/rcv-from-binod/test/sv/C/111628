Iro räknar med sämre tredje kvartal . STOCKHOLM , 12 aug ( Reuter ) - Industriföretaget Iro räknar med att vinsten för det tredje kvartalet blir lägre än för andra kvartalet . " Problemet är att vi har en semestermånad i Sverige och en i Centraleuropa . Årets tredje kvartal borde bli bättre än motsvarande kvartal i fjol , dock inte i nivå med årets andra kvartal " , sade VD Lennart Blom på telefonkonferens på tisdagen . Iro vinst efter finansnetto för årets andra kvartal var 54 Mkr , medan vinsten för tredje kvartalet 1996 låg på 24 Mkr . Bolaget kommer under nästa år att genomföra rationaliseringar , vilka medför en positiv resultateffekt på ca 10 Mkr när de är fullt genomförda . " Men vi pressar inte förnyelsen av gamla maskiner . Implementeringen är troligen fullt genomförd först i slutet av nästa år " , sade Blom . - Peter Fellman 08 - 700 1016 . ( c ) Reuters Limited 1997 . 
