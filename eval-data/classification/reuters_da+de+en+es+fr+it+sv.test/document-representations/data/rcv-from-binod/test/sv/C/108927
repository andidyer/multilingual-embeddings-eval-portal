Hufvudstaden studerar situationen i Fabege - VD . STOCKHOLM , 4 juni ( Reuter ) - Hufvudstadens bud på Fabege ligger fast men bolaget studerar utvecklingen efter Näckebros konkurrerande bud . Det säger Hufvudstadens VD Tomas Billing till Reuters . " Vårt bud ligger fast men självklart studerar vi med intresse utvecklingen . . . Det finns många alternativ för oss " , säger Billing , som ogärna ser att Fabege hamnar i andra händer . " Vi tycker att affären är så klockren att det vore synd om den inte blev av . Men jag måste naturligtvis tänka på vad som är bra för Hufvudstadens aktieägare . " Han anser att det finns större synergier i konstellationen Hufvudstaden / Fabege än i Näckebro / Fabege . " Vi ( Hufvudstaden / Fabege ) har båda fokus enbart på kontor och enbart på Stockholm och vi har båda en parkeringsrörelse . Dessutom förvaltar vi våra fastigheter själva och det gör inte Näckebro " , säger Billing . Han påpekar att det också finns en skattefördel i ett aktiebud framför ett kontantbud . Hufvudstadens aktiekurs steg med 4 % på onsdagen sedan Näckebro presenterat sitt konkurrerande bud . Billing tror att det beror på det uppenbart stora intresset för Stockholmsfastigheter snarare än ett underbetyg till affären Hufvudstaden - Fabege . " Det finns för närvarande ett stort intresse för Stockholmsregionen och Hufvudstaden är i princip bara Stockholm " , säger han . - Joel Dahlberg 08 - 700 1007 . ( c ) Reuters Limited 1997 . 
