INTERNET VÄXANDE MARKNAD FÖR FRONTEC - SYSTEM - VD . STOCKHOLM , 9 OKT ( REUTER ) - Frontec jobbar för tillfället hårt med system för handel via internet . Enligt VD Bengt Wallentin är det också internet som driver på utvecklingen av realtidssystem för orderhantering . " Någon som köper något via internet vill inom 3 - 5 sekunder ha en orderbekräftelse med specifikationer , uppgifter om produkten han köpt samt uppgifter om var och när han kan hämta varan . Detta är något som vi har bra lösningar för och vi pratar för tillfället med potentiella kunder " , säger Wallentin till Reuters . De system som kommer att krävas är sådana som kan bekräfta ordern och vara integrerade med banken som sköter betalningen , företaget som faktiskt levererar varan och det interna ordersystemet . " Utvecklingen går mot att allt detta sker i realtid , och internet är via sin enorma potential en starkt pådrivande faktor bakom utvecklingen på ordersystemsidan " , säger Wallentin . - Jörgen Österberg 08 - 700 1008 . ( c ) Reuters Limited 1996 . 
