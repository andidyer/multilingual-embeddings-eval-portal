LM KAN ÖVERRASKA POSITIVT PÅ SIKT - ANALYTIKER . STOCKHOLM , 12 feb ( Reuter ) - Ericssons bokslut i går tisdag föranleder inga stora förändringar i prognoser eller rekommendationer . Det säger analytiker Reuters talat med . Det finns samtidigt , trots den höga värderingen på Ericssonaktien , en del utrymme för positiva överraskningar . " Resultatet var lite bättre än vi räknat med och generellt är vi nöjda med resultatet . . . Vi kommer höja vår prognos ( vinst per aktie ) för 1997 med ungefär en krona " , säger Neil Barton , analytiker på Merrill Lynch . Barton räknar med en vinst per aktie på ca 9 , 00 kr för 1997 och 11 , 50 kr för 1998 . Merrill Lynch kommer också behålla sin rekommendation om köp på lång sikt och öka på medellång sikt ( 9 - 12 månader ) . " Vi tycker att Ericsson är ett nyckelinnehav i varje tillväxtportfölj " , säger Barton . Gunnar Andersson , analytiker på Handelsbanken , tycker att Ericsson i stort sett motsvarade de höga förväntningar som fanns . " Rapporten bekräftade de förväntningar om stark tillväxt som vi har " , säger han . Han har höjt sin prognos för 1997 till 13 . 000 Mkr från 12 . 750 och rekommendationen är oförändrad på " outperform " . Ericssonaktien föll i USA i går trots den starka rapporten men det ska mest ses som en reaktion på den kraftiga uppgången som varit . " Resultatet var visserligen bra men inte bättre än väntat . Det var inget som får folk att rusa ut och köpa Ericssonaktier . Investerare sitter nöjda " , säger Johan Strandberg , analytiker på Morgan Grenfell . Neil Barton tror att kursen i Ericsson nu tar en paus . " Förmodligen kommer aktien inte att röra sig så mycket den närmaste månaden eller två " , säger han och hänvisar till den kraftiga uppgången i Ericsson och även Motorola och Nokia . De flesta analytiker anser nu att aktien för tillfället nått sin fulla potential men det tycks ändå finnas utrymme för positiva överraskningar , främst den starka dollarn samt utsikter till bättre lönsamhet inom Publik Telekommunikation . Ericsson har själv flaggat för bättre lönsamhet inom Publik Telekommunikation men alla analytiker har inte inkluderat detta i sina prognoser . " Vi har inte räknat med någon vändning för publika sidan i våra prognoser eftersom vi inte har sett några större tecken på det ännu . . . Det är något som kan påverka positivt framöver " , säger en analytiker . Även dollarn , om den ligger kvar på nuvarande nivåer , kommer tvinga många analytiker att skriva upp sina prognoser . " Vi har gjort vissa justeringar men vi har inte tagit ut svängarna fullt ut " , säger en annan analytiker . - Joel Dahlberg 08 - 700 1011 . ( c ) Reuters Limited 1997 . 
