P & U ' S VINST STEG TILL 0 , 51 DOLLAR KV 4 . STOCKHOLM , 26 feb ( Reuter ) - Läkemedelskoncernen Pharmacia & Upjohn ( P & U ) gjorde en vinst före engångsposter på 0 , 51 dollar per aktie under fjärde kvartalet 1996 . Det var en ökning från 0 , 43 dollar fjärde kvartalet 1995 . För helåret redovisar koncernen en vinst per aktie före engångsposter 1 , 90 dollar . Det var något under marknadens förväntningar , som enligt Reuters sammanställning låg på 1 , 92 dollar . Försäljningen under fjärde kvartalet steg 7 , 5 % till 1 , 94 miljarder dollar . " Vi är nöjda med fjärde kvartalets vinst per aktie . Emellertid var inte marginalförbättringarna enligt förväntningarna och vi har många utmaningar framför oss " , säger VD Jan Ekberg . Rörelseintäkterna före engångsposter ökade med 9 , 5 % under fjärde kvartalet , medan rörelsemarginalen steg till 19 , 2 % ( 18 , 9 ) . Rörelsemarginalen inkluderar övriga intäkter samt omstruktureringskostnader på 0 , 08 dollar per aktie . Nettoresultatet för helåret var 1 , 07 dollar och det inkluderar fusions - och omstruktureringskostnader på 0 , 71 dollar per aktie samt andra engångposter som netto dragit ned resultatet med 0 , 12 dollar . Fokus för 1997 blir att investera i produktlanseringar och lägga grunden för tillväxt . " Vi kommer under 1997 att inrikta oss på att bygga upp och konsolidera våra positioner för att åstadkomma en långsiktigt stark utveckling . . . Vi kommer att koncentrera oss på att satsa på introduktioner av nya produkter , av vilka några kommer tidigare än planerat " , säger Ekberg . Försäljningen under helåret ökade med 3 , 3 % till 7 , 2 miljarder dollar . Försäljningen påverkades av utvecklingen för nya produkter och synergieffekter inom marknadsföring , skriver bolaget . Den starka dollarn minskade försäljningen med 2 procentenheter . Valutapåverkan på försäljningen var lika stor under fjärde kvartalet ( - 2 % ) . - Joel Dahlberg 08 - 700 1011 . ( c ) Reuters Limited 1997 . 
