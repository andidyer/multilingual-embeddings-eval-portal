HÖGANÄS VINST STEG 2 % 1996 . STOCKHOLM , 14 feb ( Reuter ) - Verkstadsföretaget Höganäs gjorde under 1996 en vinst före skatt på 414 Mkr , en ökning med 2 % jämfört med 406 Mkr 1995 . Resultatet var i linje med bolagets egen prognos om en vinst i nivå med 1995 . Försäljningen sjönk till 1 . 839 Mkr ( 1 . 967 ) medan rörelseresultatet var 416 Mkr ( 443 ) . Det gav en rörelsemarginal på 22 , 6 % jämfört med 22 , 5 % 1995 . Styrelsen föreslår en utdelning på 4 , 50 kr per aktie ( 4 , 00 ) . Den svenska kronans förstärkning har i stort sett kompenserats av ingångna terminssäkringar , som påverkat positivt med 113 Mkr . " För valutasäkringar avseende 1997 gäller att ca 70 % av årets beräknade nettoflöden kurssäkrats , att jämföras med ca 90 % för 1996 . Erhållna säkringskurser är i linje med 1996 års nivå " , skriver Höganäs . Höganäs volymer sjönk med 2 % under 1996 vilket berodde på nedgång i Västeuropa . Under fjärde kvartalet skedde dock en återhämtning . " I slutet av året ökade efterfrågan , vilket resulterade i en volymuppgång på 9 % under fjärde kvartalet " , skriver bolaget . Höganäs finansnetto var oförändrat på - 37 Mkr medan vinst efter skatt sjönk till 284 Mkr ( 300 ) . - Joel Dahlberg 08 - 700 1011 . ( c ) Reuters Limited 1997 . 
