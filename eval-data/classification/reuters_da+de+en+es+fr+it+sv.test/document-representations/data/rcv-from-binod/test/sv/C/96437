INVESTORS VINST BLEV 11 . 609 MKR . STOCKHOLM , 21 aug ( Reuter ) - Investors vinst före skatt blev 11 . 609 Mkr första halvåret jämfört 2 . 101 Mkr samma period i fjol pro forma med hänsyn av försäljning av Scania aktier . I första halvårets vinst ingår en reavinst på 12 . 400 Mkr från utförsäljningen av Scaniaaktier . Bolagets substansvärde var 356 kr aktie den 16 augusti och 364 kr den 30 juni . Investors totalavkastning under den senaste tolvmånadersperioden fram till den 30 juni 1996 var 37 % . Nettokassan vid utgången av halvåret var 10 . 846 Mkr . " För helåret 1996 beräknas Investors mottagna kontanta utdelningar uppgå till 1 . 701 Mkr " , skriver bolaget . Värdet av aktier i Diligentia som Investor förväntas få genom ägandet i S - E - Banken kommer därtill . Investeringsverksamheten har utvecklats positivt under perioden främst som en följd av försäljningen av Scania - aktier , framhåller bolaget . Saab - gruppens fakturering steg 3 % till 3 . 735 Mkr första halvåret från samma period i fjol . Saab Military Aircrafts fakturering steg 45 % . Fler fakturerade flygplan var den huvudsakliga förklaringen till uppgången , uppger Investor . Saabs rörelseförlust första halvåret föll 32 Mkr till 224 Mkr från samma period förra året . Vinsten efter finansnetto backade till 59 Mkr från 139 Mkr . Orderingången ökade till 3 . 950 Mkr från 3 . 153 Mkr 1995 . Bolaget har för avsikt att stärka sina verksamheter i Stockholm , Hong Kong , New York och London . " Där finns vi på plats för att hitta nya investeringar i de tillväxtbranscher som vi satsar på , branscher som telekommunikation , informationsteknologi , medicin och medicinsk teknik " , säger Investors VD Claes Dahlbäck i en kommentar till halvårsrapporten . Dahlbäck framhåller att den civila flygsidan är fortsatt bekymmersam för Saab AB . " En positiv nyhet är att Saab 2000 beställts och kommer att flygas av SAS " , säger Dahlbäck . - Kristina Zetterlund 08 - 700 1011 . ( c ) Reuters Limited 1996 . 
