VI spår fortsatt uppgång för telekomindustrin . STOCKHOLM , 13 maj ( Reuter ) - Företag inom branscherna för elmaskiner och telekommunikation visar fortsatt ökad exportorderingång . Det skriver Verkstadsindustrier ( VI ) i sin konjunkturrapport . " Dock visar både order - och produktionsförändringarna i telekommunikationsindustrin nu en klart lägre tillväxttakt än vad vi blivit vana vid under senare år " , skriver VI , som trots det väntar sig en fortsatt bra konjunkturtillväxt för telekommunikationer och en något förbättrad situation för övrig elektroindustri . " De långsiktsprognoser som presenterats pekar på en 30 - procentig årlig tillväxt när det gäller mobiltelefoni de närmaste 4 - 5 åren " , skriver VI . Hemmamarknaden orkar dock inte hänga med i samma tillväxtfart , enligt VI . - Charlotte Meynert 08 - 700 1071 . ( c ) Reuters Limited 1997 . 
