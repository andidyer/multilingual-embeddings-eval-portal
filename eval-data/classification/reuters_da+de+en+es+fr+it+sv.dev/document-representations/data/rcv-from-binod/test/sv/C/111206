Nybilsregistrering ökade 13 % i juli . STOCKHOLM , 1 augusti ( Reuter ) - Nybilsregistreringen ökade med 13 % till 13 . 400 bilar i juli jämfört med samma månad i fjol , rapporterar AB Bilstatistik . Hittills i år har 127 . 847 bilar registrerats , vilket är 28 % fler än förra året . Från och med januari 1997 ingår inte några privatimporterade personbilar i statistiken för nyregistrering . Siffrorna för nyregistrerade personbilar under januari till juli 1996 har rensats från privatimport för att få jämförbara siffror . Tätplatserna bland nyregistreringen intogs av Volvo 800 med 16 . 655 nyregistrerade bilar ( 12 . 228 ) följd av Volvo 900 med 7 . 099 ( 6 . 886 ) och Ford Escort med 5 . 657 ( 5 . 223 ) . Efter dessa kommer Volvo S40 / V40 med 5 . 210 nyregistrerade bilar ( 2 . 490 ) , Saab 9000 med 5 . 084 ( 4 . 213 ) , VW Golf som minskade till 4 . 959 bilar ( 5 . 284 ) , Saab 900 med 4 . 867 ( 4 . 283 ) , Ford Mondeo med 4 . 780 ( 3 . 592 ) samt Renault Megane med 4 . 128 ( 1 . 865 ) och VW Passat med 4 . 010 bilar nyregistrerade ( 2 . 479 ) . Privatimporterade bilar som registrerades för första gången i juli var 600 . Förra året var motsvarande antal 406 . Mellan januari och juli ökade antalet registrerade privatimporterade personbilar till 3 . 511 från 1 . 563 motsvarande period i fjol . Den totala privatimporten av samtliga årsmodeller i juli var 2 . 875 ( 1 . 491 ) . Mellan januari och juli i år ökade antalet privatimporterade bilar till 17 . 485 från fjolårets 6 . 470 . - Elisabeth Kark 08 - 700 1008 . ( c ) Reuters Limited 1997 . 
