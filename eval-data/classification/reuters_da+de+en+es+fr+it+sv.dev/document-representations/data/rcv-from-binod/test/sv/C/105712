Atlas Copco i samriskföretag i Kina . STOCKHOLM , 27 mars ( Reuter ) - Atlas Copco - bolaget Worthington Compressors har startat ett samriskföretag i Kina med Shanghai General Machinery Group . Det skriver Atlas Copco i ett pressmeddelande . Bolaget ska producera oljeinsprutade skruvkompressorer i Shanghai . Bolaget har ett aktiekapital på omkring 25 Mkr och Worthingtons ägarandel blir 58 % . Produktionen kommer att starta under 1997 . " Efterfrågan på kompressorer ökar stadigt i Kina . Totalmarknaden beräknas vara värd flera hundra miljoner dollar . Den snabbaste industriella tillväxten finns i Shanghai - området och Kinas södra delar i närheten av Hong Kong " , skriver bolaget . Viktiga kundgrupper för det nya bolaget blir textilindustrin och den snabbt växande bilindustrin . Produktionen kommer att starta under fjärde kvartalet och kommer att ha 20 personer anställda . Shanghai General Machinery Group omsätter 35 Mdr och har över 24 . 000 anställda . Företaget erbjuder ett brett sortiment av kolvkompressorer . Atlas Copco har sedan tidigare 3 större samriskföretag i Kina . - Henrik Persson 08 - 700 1011 . ( c ) Reuters Limited 1997 . 
