Pandox till O - listan den 23 juni . STOCKHOLM , 26 maj ( Reuter ) - Hotellfastighetsbolaget Pandox siktar på att noteras på O - listan den 23 juni 1997 . I samband med noteringen säljer bolagets ägare Skanska och Securum ut 80 % av aktierna i bolaget , exklusive övertilldelningsoption . Priset i utförsäljningen beräknas bli 48 - 55 kr , skriver bolaget i ett pressmeddelande . Pandox äger 16 hotellfastigheter med ett bokfört värde på 1 . 355 Mkr . Hyresintäkterna var 136 Mkr proforma för 1996 . Skanska kommer att kvarstå som ägare till de aktier som inte säljs i erbjudandet . Om övertilldelningsoptionen utnyttjas kommer Skanska äga 10 % i Pandox . Av de totalt 8 miljoner aktierna som säljs , erbjuds 6 , 8 miljoner till institutioner och 1 , 2 miljoner till allmänheten . Prospekt offentliggörs den 29 maj och anbudsperioden är mellan 3 - 12 juni . Priset beräknas kunna offentliggöras den 13 juni 1997 . Ledande emissionsbank är Alfred Berg och Nordbanken deltar i försäljningen till allmänheten och institutioner i Sverige . - Henrik Persson 08 - 700 1011 . ( c ) Reuters Limited 1997 . 
