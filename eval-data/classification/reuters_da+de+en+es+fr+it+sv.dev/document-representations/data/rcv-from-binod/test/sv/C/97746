INTERVJU - FORCENERGYS RESULTAT STIGER . STOCKHOLM , 25 sept ( Reuter ) - Forcenergys resultat fortsätter att öka i takt med allt bättre produktionsvolymer . Det säger Forcenergys VD Eric Forss i en intervju med Reuters . " Resultatet fortsätter att förbättras . . . Produktionen fortsätter att öka " , säger Forss och tillägger : " Så här långt så har vi i varje rapport överträffat analytikernas förväntningar " . I början av augusti var Forcenergys genomsnittliga dagsproduktion för olja och gas ca 26 . 000 Boe ( fat olja oljeekvivalent ) . " Under hela augusti ökade det ytterligare och vi närmade oss 30 . 000 - nivån " , säger Forss . Av Forcenergys produktion är 90 % i den mexikanska golfen samt närliggande kustband . Källan South Marsh Island 11 beräknas ha reserver på 18 - 20 miljarder kubikfot gasekvivalent , enligt Forss . Forss betonar att ett flertal av bolagets källor har större potential än South Marsh Island . Mellan fem och tio projekt bedöms ha potential på mellan 50 och 100 miljarder kubikfot den närmaste tiden , enligt Forss . " Identifierat idag , som vi räknar med att borra i år eller 1997 , så ligger det någonstans mellan fem och tio " , säger Forss . Den amerikanska investmentbanken Goldman Sachs gjorde bedömningen att South Marsh Island 11 borde uppnå en daglig produktion på 10 miljoner kubikfot gasekvivalent samt 200 fat olja i början av oktober , i en analys daterad den 9 september . " Det finns en rimlighet i antagandet " , säger Forss . South Marsh kommer under produktion inom de närmaste månaderna , enligt Forss . Forss håller fast vid att Forcenergy bör ha en tvåsiffrig produktionsökning de närmaste åren . " Det borde inom de närmaste åren kunna bli en produktionstillväxt med tvåsiffriga tal " , säger Forss . Mer och mer av tillväxten genereras av Forcenergys egna fält , uppger Forss . Den 1 juli i år var ca 80 % av den beräknade oljeproduktionen samt ca 50 % av den beräknade gasproduktionen prissäkrad för 1996 . Forss betonar att andelen prissäkrad produktion har minskat till följd av den ökade produktionen . " Samma säkringar ligger kvar men produktionen har ökat " , säger Forss . Vid en oljeproduktion på 11 . 000 fat är nu en produktion på ca 3 . 000 fat osäkrad , enligt Forss . Forcenergy har därmed inte fullt ut kunnat åtnjuta de stigande olje - och gaspriserna . Bolaget kommer dock även i fortsättningen att säkra en större del av produktionen för att säkra finanserna och investeringarna samt låsa kassaflödena . " Vår policy är att ha en stor del av produktionen , i alla fall hälften , säkrad " , säger Forss . Han betonar att bolagets känslighet för volymförändringar är betydligt större än prissvängningar . Forss ser med tillförsikt på den framtida prisutvecklingen på både olja och gas . Efterfrågan på olja och gas tillsammans med låga lager borde resultera i fortsatt höga priser , säger Forss . " När det gäller gas tror jag att vi är förbi de extrema lågprisåren 94 - 95 " , framhåller Forss . Forcenergy redovisade en vinst före skatt på 19 , 0 Mkr första halvåret i år jämfört med en förlust på 46 , 4 Mkr motsvarande period i fjol . Helåret 1995 gjorde bolaget en förlust på 12 , 8 Mkr . - Kristina Zetterlund 08 - 700 1005 . ( c ) Reuters Limited 1996 . 
