TAURUS SER STOR POTENTIAL PÅ KUBA - VD . STOCKHOLM , 10 jan ( Reuter ) - Taurus har stora förhoppningar till kommande prospekteringsborrning på Kuba . Om bolaget stöter på oljefyndigheter kan det handla om miljarder fat . Det säger Taurus VD Clas Regeheim till Reuters . " Vi har hittat strukturer som ser ut som rev , men vi vet inte om de innehåller olja . . . Om hypotesen av modellen stämmer så handlar det om miljarder fat olja , och det är mycket " , säger Regeheim . Regeheim framhåller att Taurus har lyckats dra ned bolagets kostnader under 1996 då dessa har kunnat spridas ut till partners i olika projekt . I projektet på Kuba står partners för samtliga kostnader för närvarande . Efter den första prospekteringsborrningen kommer Taurus att få ta 22 , 5 % av både kostnader och intäkter . Borrningen väntas påbörjas i början av andra kvartalet i år . Utvärderingen av kan vara klar i maj eller juni , säger Regeheim . Taurus gjorde en förlust före skatt på 2 , 3 Mkr första halvåret 1996 jämfört med en förlust på 4 , 4 Mkr motsvarande period föregående år . " Vinst kan vi inte göra förrän vi hittat olja . . . och vi hoppas att vi ska hitta olja på Kuba " , säger Regeheim . Taurus samtalar för närvarande med flera potentiella partners i Kanada efter det att avtalet med Genoil upphört . Regeheim tror att en överenskommelse snart kan nås med ett bolag . - Kristina Zetterlund 08 - 700 1005 . ( c ) Reuters Limited 1997 . 
