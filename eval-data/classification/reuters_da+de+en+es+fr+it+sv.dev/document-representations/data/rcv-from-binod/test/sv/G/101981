NU SKAPAS UTRYMME FÖR NYA SATSNINGAR - JOHANSSON . STOCKHOLM , 22 jan ( Reuter ) - Nu skapas utrymme för att lindra situationen för dem som drabbats hårdast av saneringsåtgärderna . Det sade centerpartiets ordförande Olof Johansson i sitt huvudanförande i riksdagens partiledardebatt på onsdagen . " Centerpartiet är berett ta ansvar även i denna del " , sade han och tillade att lejonparten av det ekonomiska utrymmet framöver måste inriktas på att stärka vård och omsorg samt skapa förutsättningar för fler jobb i övrigt . " Det är ingen tvekan om att den inhemska efterfrågeökning som nu kommer att komma hålls tillbaks av osäkerheten på arbetsmarknaden . Nu måste den osäkerheten skingras " , sade han . Johansson räknade upp genomförda åtgärder för att öka sysselsättningen , men poängterade att det måste komma mera . " Energiomställning och miljöteknik , vård och omsorg , skatteväxling som kan sänka arbetsgivaravgifterna , småföretagen måste få förenklade regler och bättre konsolideringsmöjligheter , utbildningssatsningar måste drivas vidare " , sade han . Johansson påpekade att möjligheterna för jobben ligger inom Sveriges gränser och konkurrenskraften mot omvärlden , inte genom att fjättras vid omvärlden som till exempel i den ekonomiska och monetära unionen EMU , vilket skulle göra att Sveriges självbestämmande kraftigt minskas . - Barbara Taltavull 08 - 700 1019 . ( c ) Reuters Limited 1997 . 
