Gotic förhandlar om förvärv i Malmö - VD . STOCKHOLM , 4 mars ( Reuter ) - Gotic för samtal om eventuella förvärv i centrala Malmö . Det uppger bolagets VD Greg Dingizian för Reuters . " Vi tittar på olika affärer , och vissa förhandlingar pågår " , säger Dingizian . Han vill varken bekräfta eller dementera Dagens Industris uppgifter om att Gotic ska köpa två fastigheter av Folksam i Malmö , men säger : " Jag kan inte kommentera pågående förhandlingar . " Dingizian medger dock att de två fastigheterna som bland annat omfattar butiksgallerian Triangeln , skulle komplettera Gotics nuvarande innehav väl . " Läget är mycket intressant , och vi har också tidigare koncentrerat oss på kommersiella fastigheter " , säger han . Gotic har för avsikt att göra förvärv i Malmös A - läge för mellan 500 Mkr och 700 Mkr under första halvåret 1997 . Förvärven kommer att finansieras med egna medel . Bolaget har redan investerat drygt 150 Mkr av summan . " Med all sannolikhet så kommer investeringarna att inträffa tidigt 1997 " , säger Dingizian . Därefter har Gotic uppnått en storlek för konsolidering och kommer att satsa på att utveckla fastighetsbeståndet . För närvarande ligger 75 % av Gotics fastigheter i A - läge i Malmö , medan 20 % är i B - läge . Gotic vill också sälja sina två fastigheter i Tyskland . Dingizian påpekar dock att beståndet genererar vinst . En av fastigheterna är fullt uthyrd medan den andra endast har en mindre vakans . Dingizian är optimistisk om den tyska marknadens utveckling . " Vi känner att tiden talar för oss och inte emot oss " , säger Dingizian . - Kristina Zetterlund 08 - 700 1005 . ( c ) Reuters Limited 1997 . 
