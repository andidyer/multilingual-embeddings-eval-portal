Prosolvia , Industrifonden bildar bolag . STOCKHOLM , 24 juni ( Reuter ) - Prosolvia och Industrifonden bildar tillsammans Interactive Visual Simulation ( IVS ) som ägs till hälften av vardera parter , skriver Prosolvia i ett pressmeddelande . Avsikten är att etablera 15 eller fler så kallade kompetenscenter för virtual reality - teknik över hela världen . Ett investeringskapital på sammanlagt 230 Mkr ska säkerställas för IVS . Industrifonden svarar för 50 Mkr , varav 25 Mkr i aktiekapital medan 25 Mkr utgörs av ett villkorat lån . Prosolvia deltar med 25 Mkr i aktiekapital . Globala partners i respektive land investerar dessutom ca 100 Mkr . Resterande summa kommer att finansieras via leasingfinansiär med global täckning , uppger Prosolvia . Den globala marknaden för ' virtual reality ' bedöms ha en årlig tillväxt på över 60 % . Prosolvia har startat sammanlagt 11 kompetenscenter i Sverige , USA , Norge , Belgien , Dubai och Thailand . Några av dessa center kommer nu att överföras till IVS . IVS kommer också att starta ytterligare kompetenscenter i Europa , USA och Sydostasien . Om mindre än ett år väntas 15 center ingå i IVS . I varje center investeras i storleksordningen 15 Mkr i hårdvara och mjukvara . - kristina Zetterlund 08 - 700 1005 . ( c ) Reuters Limited 1997 . 
