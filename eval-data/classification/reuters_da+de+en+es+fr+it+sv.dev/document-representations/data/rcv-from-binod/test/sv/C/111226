PLM räknar med att växa genom förvärv . MALMÖ , 1 aug ( Reuter ) - PLM : s målsättning är att växa snabbare än marknaden framöver , främst genom förvärv . Det sade bolagets vice VD Jan Björck vid en kapitalmarknadsdag på fredagen . " Vi vill göra en del förvärv , det är främst så vi kommer att växa " , sade Björck . PLM spår att marknaden för PET - flaskor kommer att växa med omkring 10 % under 1997 medan dryckesburksmarknaden spås växa med cirka 5 % . Glasförpackningsmarknaden spås växa med 1 - 2 % . Framtida förvärv kommer bland annat att ske inom glasförpackningar . Björck betonade att glassidan i Europa är ur balans med för många aktörer . " Strukturgreppen kommer att bli aktuella relativt snart . . . Vi bedömer att vi kommer att vara en aktiv aktör . Vi är en av köparna i den marknaden " , sade han . PLM har även för avsikt att köpa resterande del i det danska företaget Holmegaard Emballage i vilket PLM äger 25 % av aktierna . " Vi hade inte gått in som en 25 - procentig ägare med option att köpa resten om det inte var vår ide att göra det " , sade Björck . Han framhöll även att planerna också är att överta en större del i det polska bolaget PLM Whs . Björck spår en god marknadstillväxt i Östeuropa vilket kommer att utgöra en större del av koncernens totala omsättning framöver . Bolaget bygger för närvarande en dryckesburksfabrik i Ryssland med en total investering på cirka 125 miljoner dollar . " Huvuddelen av investeringarna kommer inte i år utan den stora delen kommer nästa år " , sade Björck . Fabrikens första linje väntas vara i drift under hösten 1998 och den andra i början av 1999 . Fabrikens fulla kapacitet på totalt 1 , 75 miljarder burkar bedöms uppnås först år 2000 . Björck räknar med att den ryska totalmarknaden kommer att uppnå cirka en miljard burkar i år . " Vi bedömer att vi ligger på 70 - 75 procent av marknaden i Ryssland , " , sade han . PLM : s export av burkar till Ryssland kommer därmed att minska . Förhoppningen är att den väntade öppningen av den norska marknaden ska kunna kompensera för en viss del av bortfallet . " Men om vi inte får den utvecklingen så får vi anpassa kapaciteten " , sade Björck . - Kristina Zetterlund 08 - 700 1005 . ( c ) Reuters Limited 1997 . 
