SAS ser mindre trendbrott i junitrafik . KöPENHAMN , 10 juli ( Reuter ) - SAS ser mycket positivt på trafikutvecklingen , och är inte långt ifrån att kalla passagerarantalet i juni för ett mindre brott på en annars negativ trend . " Det kan vara tal om ett litet trendbrott i juni " , säger Vagn Sörensen , koncerndirektör i SAS , till Reuters Finans . Året började med två dåliga månader , men det som tappades inhämtades i april , maj och juni . Det betyder att beläggningen på SAS säten under första halvåret är oförändrad jämfört med förra året . Vagn Sörensen är både glad och överraskad . " Den positiva utvecklingen i juni har skett trots en stigande konkurrens , och det är glädjande och lite överraskande . Men det ser ut som att konkurrensen skapar mer trafik och därmed utvidgar marknaden " , säger han . SAS påpekar lyckades öka trafiken med 78 % på den konkurrensutsatta rutten Köpenhamn - Stockholm . Annars är de stora trafikplatserna de europeiska destinationerna , som efter en mindre nedgång är på väg upp , enligt Vagn Sörensen . En annan generator i trafiktillväxten är samarbetet med Lufthansa . Trafiken mellan Skandinavien och Tyskland för de två flygbolagen steg i juni med 23 % , uppger SAS . De goda siffrorna i juni kan bero på pilotstrejker samma månad i fjol . Strjekerna medförde att flygningar till de större europeiska destinationerna drogs in , påpekar Vagn Sörensen . Beläggningen på 73 , 5 % i juni tillhör dock ändå en av de högsta i SAS historia . SAS ser nu lite mer positivt på framtiden , då trafiken efter de första sex månaderna ser ut att överstiga prognosen . Det är nödvändigt för att SAS som utlovat ska kunna öka beläggningen 1997 . " Vi räknar med att ha ökat beläggningen när året är slut . Det kommer att bli intensivare under 1998 " , säger Vagn Sörensen . Han understryker att den positiva utvecklingen i trafiken är en förutsättning för att SAS ska kunna nå ett resultat 1997 som matchar förra årets vinst före skatt på 1 . 815 Mkr . Det är inte tillräckligt att SAS flyger med fler passagerare om det är till ett mycket lägre pris . Men det förhåller sig omvänt enligt Vagn Sörensen . " Fritids - segmentet växer generellt sett mer än Business - segmentet , men för oss var det omvänt i juni " , slår han fast . Det motsatta var fallet för SAS under första kvartalet , då antalet EuroClass - passagerare föll med 5 % , medan antalet passagerare i turistklass steg . Det var en bidragande orsak till en överraskande stor förlust de första tre månaderna på 269 Mkr före skatt . Passagerartrafiken steg i juni med 5 , 6 % på årsbasis mätt som betalade flygkilometer , jämfört med en ökning på 2 , 6 % i utbudet av flygkilometer . För de första sex månaderna var årsstigningarna 3 , 9 % och 3 , 8 % . Det ger en beläggning på 72 , 5 % i juni i år , och på 63 , 1 % under det första halvåret . - Soren Linding Jakobsen + 45 33 96 96 53 . ( c ) Reuters Limited 1997 . 
