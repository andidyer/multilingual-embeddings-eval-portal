SCB REVIDERAR NED BNP FÖR FÖRSTA HALVÅRET . STOCKHOLM , 17 dec ( Reuter ) - Statistiska centralbyrån ( SCB ) reviderar ned BNP - tillväxten för första halvåret till 1 , 1 % från 1 , 6 % på grund av nytillkommen statistik . Nedrevideringen gäller främst investeringar , export och import , uppger SCB i ett pressmedelande . För de tre första kvartalen ökade BNP därför med sammanlagt 1 % jämfört med samma period förra året . Den privata konsumtionen ökade med 1 , 4 % . Uppgång noterades för bilar , el , villaolja , livsmedel , teletjänster flygresor och restaurangavgifter . Systembolagets försäljning av sprit och starköl till privatpersoner minskade dock med 7 , 7 % under perioden . Den kommunala konsumtionen minskade med 0 , 6 % och den statliga med 5 , 7 % . Totalt minskade den offentliga konsumtionen med 2 , 3 % . " Emellertid låg hela den statliga konsumtionens minskning på första halvåret , då främst Ams , försvarsmakten och Statens Fastighetsverk minskade sin förbrukning av varor och tjänster " , skriver SCB . Bruttoinvesteringarna ökade med 8 , 8 % , maskininvesteringarna med 11 , 3 % och bygginvesteringarna med 6 , 2 % . Lagerinvesteringarna gav dock ett negativt bidrag på 1 % till BNP - utvecklingen . Handelsnettot ökade med 6 , 4 Mdr i löpande priser , jämfört med motsvarande period förra året . I volym ökade exporten med 4 , 8 % och importen med 3 , 4 % . - Barbara Taltavull 08 - 700 1019 . ( c ) Reuters Limited 1996 . 
