H & M Finland kan bli lika stort som i Sverige . STOCKHOLM , 16 juni ( Reuter ) - Hennes & Mauritz ( H & M ) bör på sikt kunna ta lika stora marknadsandelar i Finland som bolaget har i Sverige . Det säger H & M : s VD Stefan Persson till Reuters . " Vi går inte in där för att öppna fem butiker . Jag tror att vi på sikt har en chans att bli förhållandevis lika stora som i Sverige " , säger Persson . H & M : s marknadsandel i Sverige är 13 % - 14 % . Bolaget planerar att öppna fem butiker i Finland i höst mellan den 28 augusti och den 9 oktober . Persson uppger att postorderförsäljningen i Finland har visat en god utveckling . - Kristina Zetterlund 08 - 700 1005 . ( c ) Reuters Limited 1997 . 
