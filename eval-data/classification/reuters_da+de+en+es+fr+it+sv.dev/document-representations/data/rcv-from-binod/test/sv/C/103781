FIDELITY INVESTMENTS VÄLKOMNAR BANKFUSION - DI . STOCKHOLM , 20 feb ( Reuter ) - Föreningsbankens största utländska ägare , Fidelity Investments , välkomnar fusionen mellan Sparbanken och Föreningsbanken . Det säger Colin Stone som förvaltar Fidelitys Nordic Fund i en intervju till Dagens Industri . " Vi är väldigt nöjda med den affären " , säger Stone . Vid årsskiftet ägde Fidelity 2 , 3 % av kapitalet och rösterna i Föreningsbanken . Sedan dess har Fidelity ökat ägandet i banken . " Föreningsbanken var inte ett av fondens tio största innehav vid årsskiftet , men nu är den det " , säger Stone och fortsätter : " Jag trodde inte att man behövde vara ett geni för att se att den banken var en bra investering " . Han tror också att 1997 blir ett fantastiskt tillväxtår för mobiltelebranschen . " Analytikerna har hela tiden underskattat tillväxten inom mobiltelebranschen . Det kommer att visa sig i slutet av 1997 att de gjorde det i år också " , säger Stone . Ericsson är en av Fidelitys fem största investeringar i Norden . - Henrik Persson 08 - 700 1011 . ( c ) Reuters Limited 1997 . 
