* * * FRÅN MAKTENS KORRIDORER - POLITISK KRÖNIKA * * * . STOCKHOLM , 23 augusti ( Reuter ) - Sparpaketens tid är över . Istället inriktar sig regeringen på försiktiga stimulanser . Det är vad vi tror oss veta om den inrikespolitiska hösten som drar igång på allvar med statsbudgeten den 20 september . Efter en politiskt ganska mager sommar har regeringen Persson flera stora och svåra frågor att behandla : arbetslösheten som till och med ökar , energin , arbetsrätten , lönebildningen , arbetstiden och nedläggningen av regementen . När statsminister Göran Persson står i riksdagens talarstol och läser upp regeringsförklaringen den 17 september skulle det förvåna om han inte ännu en gång sammanfattar sin regerings arbete i fyra punkter : stabila och uthålliga finanser , goda villkor för företag och företagande , livslångt lärande och ett nytt samhällskontrakt för samverkan på arbetsmarknaden . Han kan glädja sig åt att konjunktursvackan ser ut att bara bli en svacka och att tillväxten i år enligt Konjunkturinstitutet ser ut att bli 1 , 5 % . Hans stora problem är att det inte räcker för att minska arbetslösheten . Det är i höst två år kvar till valet och fyra till sekelskiftet då den öppna arbetslösheten ska vara halverad . Det finns ett antal vägar Sverige kan gå : 1 . Sänka lönerna för okvalificerad arbetskraft ( som i USA ) 2 . Utbilda arbetskraften ( stor satsning redan beslutad ) 3 . Acceptera massarbetslöshet 4 . Subventionera den privata tjänstesektorn ( utredning tillsätts inom kort ) 5 . Bromsa nedskärningen av den offentliga sektorn 6 . Lätta på finanspolitiken - sänka skatter - höga bidrag . För att inte äventyra saneringen av statsbudgeten kommer regeringen att gå försiktigt fram . Men det faktum att industrikonjunkturen slutat försämras gör läget något ljusare . Regeringen har därför större utrymme för insatser än tidigare . Man kan alltså vänta sig flera regeringsförslag . Göran Persson har redan sagt att det inte blir några allmänna stimulanser . De måste riktas mot utsatta grupper och därmed ha en tydlig fördelningsprofil . En höjning av barnbidraget vore en möjlighet . Det kan också bli någon form av skattesänkning för de sämst ställda , uppger regeringskällor . Det är också viktigt för regeringen att få ett bättre förhållande till LO . Om två veckor , den 7 september , inleder LO sin kongress i Stockholm och då kan regeringen få ny kritik om den inte tydligare tar de svagas parti . Statsministern får väga sina ord i sitt tal . På grund av det allmänt bättre ekonomiska läget skulle det vara möjligt för regeringen att ta några steg i LO : s riktning men samtidigt vill regeringen modernisera arbetsrätten . Även om regeringen inte tänkt röra turordningsreglerna är varje ändring av arbetsrätten känslig . LO , som försvagats eftersom man inte längre tecknar centrala löneavtal , ser symbolfrågor som viktiga . Å andra sidan är det mycket viktigt för regeringen att LO går med på ett samhällskontrakt så att löneökningarna inte blir för stora . Inom den socialdemokratiska partiledningen tycker man på sina håll att LO bara säger nej till allt . Man menar att det är typiskt att den svage höjer rösten . Den komplicerade situationen blir inte mindre komplicerad av att regeringen vill slå fast hur A - kassan ska bekostas och vilka regler som ska gälla . Balansgången med LO påverkas också av socialdemokraternas samverkan med centern . Detta långtgående samarbete gäller ju mer och mer av den ekonomiska politiken och bekämpningen av arbetslösheten . Även om centern inte ställer upp på varje detalj i den kommande budgeten innebär det att regeringen inte utan vidare kan kasta om politiken för att passa LO bättre . Göran Persson tänker sig dessutom fortsatt samverkan med centern . Allt tyder på att han och centerledaren Olof Johansson gärna skulle se en utveckling mot en regeringskoalition så småningom . Samma dag som riksdagen höll sin långa extradebatt om arbetslösheten mitt i sommaren den 12 juli skrev Persson och Johansson så här i en debattartikel i Dagens Nyheter : " Vi är övertygade om att Sverige inför 2000 - talet behöver mer av den typ av samarbete som centern och socialdemokraterna ha presterat det gångna året " . Till Britt - Marie Mattsson i TV2 sade Göran Persson den 26 juni : " Att stänga av en reaktor den här mandatperioden tror jag är mycket viktigt " . Det kan man vara klar över att Olof Johansson också tycker . - - Arvid Lagercrantz ( Eventuella åsikter som framförs i artikeln är författarens egna och inte Reuters . ) . ( c ) Reuters Limited 1996 . 
