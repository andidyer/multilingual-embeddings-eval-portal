Inget nytt från FDA idag - Astra . STOCKHOLM , 19 juni ( Reuter ) - Astra har inte fått några nyheter från FDA angående pulmicort . Det säger bolagets informationschef Staffan Ternby till Reuters . " Vi är inte medvetna om att något nytt har hänt idag " , säger Ternby och upprepar vad bolaget tidigare sagt angående godkännandeprocessen . " Vi tycker att FDA - granskningen är inne i ett positivt skede och vi räknar med ett godkännande före semestern " , säger han . Denna tidsram verkar dock kunna inkludera tiden fram till europeiska industrisemestern i augusti . Ternby påpekar att Astra under veckan gjort ett antal presentationer för investerare i Storbritannien . " Vi har varit på en mini road - show i tisdags och onsdags i England och Skottland och där har vi träffat många portföljförvaltare som inte sett oss på ett tag . . . Det kan ha gett ett ökat intresse ( för aktien ) från en del håll " , säger han . - Joel Dahlberg 08 - 700 1007 . ( c ) Reuters Limited 1997 . 
