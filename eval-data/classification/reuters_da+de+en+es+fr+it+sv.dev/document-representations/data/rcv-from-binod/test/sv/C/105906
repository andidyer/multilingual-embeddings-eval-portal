ABB håller vinsttillväxt på 17 % - VD . VÄSTERÅS , 3 april ( Reuter ) - ABB : s koncernchef Göran Lindahl ser inga skäl till att den genomsnittliga årliga vinsttillväxten på 17 % sedan starten 1988 inte ska hålla . " Jag ser idag inga skäl till att det inte ska kunna hålla de närmsta fyra , fem åren " , sade Lindahl på ABB : s bolagsstämma på torsdagen . Däremot kommer inte 1997 att bli något vidare tillväxtår jämfört med 1994 och 1995 . " Som framgår av vår årsredovisning bedömer vi att andra året under en recession normalt är värre än det första . Vi tror därmed på låg tillväxt också under 1997 om den jämförs med åren 1994 och 1995 . . . Sammantaget är vår prognos oförändrad , det vill säga nettovinsten för 1997 väntas nå minst samma nivå som 1996 " , sade Lindahl . - Olle Lindström 08 - 700 1007 . ( c ) Reuters Limited 1997 . 
