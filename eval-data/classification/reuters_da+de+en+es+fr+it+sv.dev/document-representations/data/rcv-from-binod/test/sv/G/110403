Åsbrink vill få bort skadlig skattekonkurrens i EU . BRYSSEL , 7 juli ( Reuter ) - Finansminister Erik Åsbrink understryker vikten av att EU kommer tillrätta med skadlig skattekonkurrens mellan medlemsländerna . Åsbrink sade vid en debatt under finansministermötet i Bryssel att en sådan typ av skattekonkurrens leder till skatteflykt samt till att skatteöverväganden i alltför hög grad styr företags investeringsbeslut . " Detta är oacceptabelt om vi menar allvar med att skapa en väl fungerande inre marknad , " sade Åsbrink . Finansministrarna startade dagens möte , det första med Luxemburg som ordförande , med en öppen debatt . De skulle senare ta ställning till bland annat Italiens konvergensprogram . - Brysselredaktionen + 075 46 05 84 . ( c ) Reuters Limited 1997 . 
