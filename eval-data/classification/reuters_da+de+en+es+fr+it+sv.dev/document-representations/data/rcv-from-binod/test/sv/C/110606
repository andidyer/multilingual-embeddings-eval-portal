AssiDomän köper Stratton Paper . STOCKHOLM , 14 juli ( Reuter ) - AssiDomän har köpt Daventress 50 % av aktierna i det samägda bolaget Stratton Paper som äger 57 % av aktierna i Segezhabumprom . Samtidigt återupptas verksamheten vid det ryska pappersbruket , skriver bolaget i ett pressmeddelande . Verksamheten vid bruket har varit avstängd i fyra månader . " Den förändrade ägarstruktur , som nu har kommit till stånd , skapar finansiella och långsiktigt hållbara industriella förutsättningar för den framtida verksamheten i Segezhabumprom " , skriver bolaget . Internationella finansieringsinstitut kommer att lämna krediter till ett planerat investeringsprogram i Segezha på totalt ca 100 miljoner dollar . En förutsättning för investeringsprogrammet i höst är dock att en lösning finns beträffande den långsiktiga råvaruförsörjningen i Segezhabumprom , enligt AssiDomän . - Elisabeth Kark 08 - 700 1008 . ( c ) Reuters Limited 1997 . 
