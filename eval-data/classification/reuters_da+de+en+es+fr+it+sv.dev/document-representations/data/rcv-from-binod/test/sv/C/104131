CAMPTOSAR , XALATAN LYFTE P & U ' S VINST KV 4 . STOCKHOLM , 26 feb ( Reuter ) - Under det fjärde kvartalet gav Camptosar och Xalatan betydande bidrag till Pharmacia & Upjohns resultat . Det skriver bolaget i sin bokslutskommunike . " Initialförsäljningen har varit mycket god för båda produkterna och de har visat sig fortsatt framgångsrika " , skriver företaget . Andra receptbelagda produkter som bidragit till försäljningsökningen under fjärde kvartalet är Fragmin ( mot blodproppar ) och Caverject . Fragmin sålde för 71 % mer under sista kvartalet 1996 än under samma period 1995 . Impotensmedlet Caverjects försäljning steg med 111 % . Försäljningen av P & U - koncernens största produkt , Genotropin , steg med 4 % under det fjärde kvartalet . Rökavvänjningsmedlet Nicorette utvecklades också väl under årets tre sista månader och försäljningen steg med 52 % . Bland de produkter som tappade fanns Healon , Provera , Adriamycin och Micronase . Inom veterinärmedicin steg försäljningen med totalt 28 % beroende på en ändring 1995 i distributionen i USA och köpet av Pherrovet AB . Även inom kemikalier och kontraktstillverkning steg försäljningen , men detta berodde till största delen på omklassificering av produkter som tidigare tillhört gruppen övriga receptbelagda läkemedel . Totalt sett uppgick P & U - koncernens försäljning under fjärde kvartalet till 1 , 94 miljarder dollar , vilket motsvarar en ökning på 7 , 5 % jämfört med samma period året innan . Prispress samt konkurrensläget för äldre produkter fortsatte att begränsa försäljningsökningen . Försäljning utanför USA svarade för 68 % av fjärde kvartalets nettoförsäljning 1996 ( 70 % ) . - Jörgen Österberg 08 - 700 1008 . ( c ) Reuters Limited 1997 . 
