NCC NOTERAR CITYFASTIGHETER I MARS . STOCKHOLM , 20 feb ( Reuter ) - NCC kommer att sälja upp till 75 % av aktierna i NK Cityfastigheter . Det nya fastighetsbolaget beräknas noteras på O - listan den 24 mars . Det skriver NCC i ett pressmeddelande . " Detta är ett led i strategin att minska och koncentrera NCC : s fatighetsbestånd och synliggöra dolda värden . Det är också ett uttryck för vår ambition att delta i omstruktureringen på den svenska fastighetsmarknaden " , säger NCC : s VD Jan Sjöqvist . De sex fastigheterna har en uthyrningsbar yta på 130 . 227 kvadratmeter . Butiker , restauranger och kontor svarar för 82 % . Dessutom ingår garageytor på ytterligare 65 . 773 kvadratmeter . Fastigheterna ligger i Stockholm , Göteborg , Uppsala , Västerås , Norrköping och Sundsvall . Proformaresultatet efter finansnetto för 1996 uppgick till 36 Mkr . Driftöverskottet för hela beståndet uppgick under 1996 till 140 Mkr . Fastigheternas bokförda värde uppgår till 1 . 734 Mkr och direktavkastningen 1996 var 8 , 1 % . Det slutliga försäljningspriset kommer att fastställas genom anbudsförfarande och meddelas 14 mars . Priset kommer att vara lika för alla investerare , skriver NCC . - Olle Lindström 08 - 700 1015 . ( c ) Reuters Limited 1997 . 
