KRONA LYFTE CLOETTAS VINST MED 8 MKR - VD . STOCKHOLM , 14 feb ( Reuter ) - Den starkare kronan gynnade Cloettas resultat med ca 8 Mkr . Det uppger Cloettas VD Lennnart Bohlin till Reuters . " Någonstans runt 8 Mkr totalt för koncernen bedömer vi komma från kronförstärkningen jämfört med 1995 " , säger Bohlin . Cloettas vinst efter finansnetto ökade till 105 Mkr 1996 jämfört med 70 Mkr föregående år . Bolaget lämnade tidigare en prognos om en vinst på mellan 90 och 100 Mkr . Bohlin anser att det är för tidigt att lämna en prognos för 1997 , men framhåller att året har fått en bra start . " Januari har varit bra " , konstaterar han . Försäljningen idag bör också vara god . " Det borde kanske vara Valentine ' s Day varje dag " , kommenterar Bohlin . Cloetta Choklad och Again ökade sina marknadsandelar under 1996 och hade tillsammans 18 % av den svenska marknaden . Choklads andel var 10 % , medan Again hade resterande 8 % . Bohlin ser positivt på möjligheterna att vinna ytterligare marknadsandelar under 1997 . " Vi har en sådan utveckling i våra huvudprodukter att det finns goda förutsättningar att växa på den svenska marknaden " , säger han . Cloetta kommer att investera något mer 1997 jämfört med 1996 , enligt Bohlin . Investeringarna kommer främst att satsas på rationalisering vid Ljungsbrofabriken . En ny chokladgjutningsanläggning planeras för utökad kapacitet . Det kan innebära investeringar på ungefär 40 Mkr i nya maskiner . Dessa kostnader kommer dock inte att belasta 1997 , utan falla på 1998 . I november gjorde Cloetta entre på marknaden i Moskva , Ryssland . Tidigare har försäljning endast skett i S : t Petersburg . Bohlin uppger att det är för tidigt att avgöra hur marknaden ser ut i Moskva eller hur stora investeringskostnader debuten kommer att innebära . Cloetta är nu i kontakt med reklambyråer för att besluta lämplig strategi för att bryta sig in på marknaden . Cloetta har som mål att öka försäljningsandelen som går till utlandet till 40 % genom organisk tillväxt . " Vi undersöker möjligheterna i de andra Östländerna och i de Baltiska länderna " , säger Bohlin . Bolaget kommer även att satsa på att utöka exportvolymen till Norge , Danmark och Finland . - Kristina Zetterlund 08 - 700 1005 . ( c ) Reuters Limited 1997 . 
