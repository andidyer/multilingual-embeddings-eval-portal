SCA FORTFARANDE INTE STABILT NOG - AV . STOCKHOLM , 25 sept ( Reuter ) - SCA har fortfarande en hel del strukturarbete att utföra innan bolaget kan uppnå den stabilitet som ledningen tidigare utlovat . Det skriver Affärsvärlden i en analys av SCA . Enligt Affärsvärlden är det SCA Packaging som överraskar mest på den negativa sidan , där vinstmarginalen på integrerad wellpapptillverkning , som står för 80 % av försäljningen , halverats från första kvartalet till det andra i år . Problemen finns också i att de säljande företagen eftersträvar stora europeiska kunder . Enligt Affärsvärlden har dessa kunder en kunskap och styrka som gör att prisanpassningen går mycket snabbare och att en del av stabiliteten därmed går förlorad . Möjligheter för SCA ser tidningen på blöj - och kanske främst inkontinensmarknaden . Efter att SCA lyckats komma ur Peaudouce kan nu ledningen ägna mer tid åt de hälsosamma delarna av hygienområdet . Hoppet på blöjsidan står till private labelprodukter , medan inkontinensskydd har uppvisat en stark och relativ stabil marknadstillväxt . Omstruktureringen håller en fortsatt hög takt , men frågan enligt Affärsvärlden , är om ledningen förmår hantera allt samtidigt . - Jörgen Österberg 08 - 700 1011 . ( c ) Reuters Limited 1996 . 
