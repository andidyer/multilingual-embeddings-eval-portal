LO TILL ATTACK MOT ENERGIUPPGÖRELSEN . STOCKHOLM , 10 feb ( Reuter ) - Energiuppgörelsen mellan regeringen , centern och vänsterparitet kommer att leda till stora påfrestningar för miljö , sysselsättning och välfärd . Det skriver LO i ett uttalande efter dagens möte i landssekretariatet . " De ekonomiska bördorna för hushållen kommer att bli påtagliga . Det kommer att innebära att kostnadsfördyringar och prishöjningar slår igenom på alla områden såsom hyror , villapriser och allmänna levnadsomkostnader . Detta för grupper som redan har drabbats hårt " , skriver LO . Enligt LO innebär uppgörelsen att de mål för energipolitiken som linje 2 stod för i folkomröstningen 1980 nu har övergivits i väsentliga delar . " Avvecklingen försämrar industriklimatet när politikerna i stället borde ägna all sin kraft åt att få till stånd ökade industriinvesteringar för att därigenom skapa resurser för att återupprätta välfärden " , skriver LO . Uppgörelsen underlättar dessutom inte regeringens uppgift att halvera den öppna arbetslösheten till år 2000 , anser LO . - Erik Aronsson 08 - 700 1010 . ( c ) Reuters Limited 1997 . 
