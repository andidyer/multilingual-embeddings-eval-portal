ANALYTIKER OENSE OM UPPGÅNG I ERICSSON . STOCKHOLM , 8 okt ( Reuter ) - Kursen i Ericsson steg ordentligt under tisdagen . Kl . 16 . 35 noterades B - aktien i 175 kr , upp 4 , 50 kr från måndagens slutkurs . En viss oenighet rådde dock i analytiker - och mäklarled om vad som egentligen låg bakom kurslyftet . " Motorola - rapporten har givit ett visst stöd . Det var starka siffror där det gäller och för en gångs skull verkar det som om kortsiktiga placerare med ett överdrivet portföljtänkande inte tar överhanden i en sådan här situation " , sade en analytiker som Reuters talat med . Han fick dock inte helt medhåll av mäklare som menade att det funnits ett intresse för Ericsson från utlandet . " Det är möjligt att vissa flyttar över till Ericsson . Motorola ser lite trött ut , men Ericsson verkar å andra sidan pigg i USA " , sade en mäklare . En annan analytiker som Reuters talat med var mycket tveksam till Motorolas betydelse i sammanhanget : " Ericsson är inne i en stark fas för tillfället . Både fundamentalt och flödesmässigt . Ericsson har visserligen varit ganska högt värderad generellt sett , men aktien har varit värderad lägre än andra telekombolag . Det skulle kunna vara en reaktion på det som vi ser nu " , sade han . Kl . 16 . 35 noterades Motorola 25 cent upp från måndagen på 49 , 50 dollar . - Jörgen Österberg 08 - 700 1008 . ( c ) Reuters Limited 1996 . 
