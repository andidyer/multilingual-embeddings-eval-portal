VOLVO LÄGGER IT I NYTT BOLAG - GP . STOCKHOLM , 28 okt ( Reuter ) - Volvo ska lägga sin verksamhet inom informationsteknik ( IT ) i ett nytt bolag som ska samägas med IBM eller annan partner . Det skriver Göteborgs - Posten på lördagen . Utförsäljningen gäller Volvo Data samt andra IT - verksamheter inom Volvo . Det nya IT - bolaget ska vara bildat till mitten av 1997 och kommer att ta hand om samtliga IT - funktioner på Volvo . " Upplägget syftar även till att sälja IT - tjänster utanför Volvo " , skriver Göteborgs - Posten . IT - branschen växer årligen med 20 % i världen , enligt tidningen . " Vårt nya bolag ska i varje fall hänga med i den takten " , säger Lars Hansson , IT - chef på Volvo Aero och projektledare för omorganisationen . Volvo förhandlar med fyra till fem tänkbara partner , bland annat IBM , erfar Göteborgs - Posten . Volvo vill inte kommentera uppgifterna . Enligt tidningen strävar Volvo efter en betydande ägardel i det nya bolaget . " Men vi ska inte ha majoritet " , kommenterar Hansson . Volvo kan till följd av IT - bolaget få ned kostnaderna för IT , få resurser till att bygga upp ett globalt IT - stöd för alla marknader samt få tillgång till nya tekniska lösningar . Claes Malmros , chef för stabsenheten koncernstrategi och affärsutveckling samt högste IT - ansvarig i Volvo , kommer att ingå i arbetsgruppen , skriver Göteborgs - Posten . - Kristina Zetterlund 08 - 700 1005 . ( c ) Reuters Limited 1996 . 
