KOMMISSION FÖRESLÅR EFFEKTIVARE TRANSFERERINGAR . STOCKHOLM , 6 dec ( Reuter ) - Sex transferingar istället för 20 och en och samma statliga organisation för förvaltningen . Det föreslår Förvaltningpolitiska kommissionen i rapporten " Bättre grepp om bidragen - Ett samlat system för transfereringar till hushållen " . " Dagens transfereringar är en vildvuxen flora med många system där ansvaret delas av många organ . Gränskonflikterna är tydliga mellan statliga myndigheter och , inte minst , mellan stat och kommun " , skriver Förvaltningspolitiska kommissionen i ett pressmeddelande . Av hushållstransfereringarna har 90 % eller 340 Mdr studerats . De sex föreslagna systemen är ; ett försörjningsbidrag , kommunala socialbidrag , två självständiga försäkringar vid inkomstbortfall , ett utbildningskonto samt ålderspensionen . Förslagen skulle göra transfereringssystemen effektivare och lösa många problem , enligt kommissionen . Dagens problem är att transferingssystemen har få incitament att hushålla med pengarna samt att ersättningen ibland blir högre än lönen . Övervältringar sker mellan myndigheter och mellan stat och kommun . " Fusk och överutnyttjande förekommer . Läckaget är 5 - 7 Mdr per år , ungefär lika mycket som förvaltningskostnaden " , skriver kommissionen . Sluttbetänkande skall lämnas i månadsskiftet mars - april . - Charlotte Meynert 08 - 700 1071 . ( c ) Reuters Limited 1996 . 
