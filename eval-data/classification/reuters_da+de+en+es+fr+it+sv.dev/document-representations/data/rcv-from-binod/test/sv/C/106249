Värt att teckna Ticket - Affärsvärlden . STOCKHOLM , 9 april ( Reuter ) - Det är värt att teckna sig för aktier i resedistributören Ticket , som noteras på O - listan inom kort , skriver tidningen Affärsvärlden . " Om allt går vägen , väntas bolaget växa organiskt med 7 - 8 % årligen , medan nyetableringarna ger lika mycket till . . . Men även den organiska tillväxten räcker till för att introduktionskurser på 77 kr per aktie egentligen är alldeles för lågt satt " , skriver tidningen . " Bolaget är värt det dubbla om det lyckas växa organiskt med bibehållna marginaler . " Affärsvärlden tror dessutom att bolaget kan komma att köpas upp . " Risken finns att börsen inte förmår värdera detta lilla bolag till dess rätta värde . Det lutar istället åt att bolaget blir en uppköpskandidat " . Ticket hade förra året nettointäkter på 177 Mkr och en vinst före skatt på 21 Mkr . Teckningstiden går ut 15 april . - Joel Dahlberg 08 - 700 1007 . ( c ) Reuters Limited 1997 . 
