KAMPEN MOT ARBETSLÖSHETEN DOMINERAR - CENTERN . STOCKHOLM , 17 sept ( Reuter ) - Regeringsförklaringen är en politisk viljeinriktning . Kampen mot artbetslösheten är nu den dominerande arbetsuppgiften , skriver centerpartiets ordförande Olof Johansson i en kommentar . Politisk stabilitet och ett förbättrat samarbetsklimat har varit en avgörande förutsättning för de resultat som uppnåtts i saneringen av svensk offentlig ekonomi . " Kampen mot arbetslösheten är den helt dominerande arbetsuppgiften " , skriver Johansson . Med en offentlig ekonomi i balans kan också den kampen bli framgångsrik . Det förutsätter förstärkta åtgärder för fler jobb främst inom småföretag och tjänsteproduktionen , samt ett hållbart utnyttjande av de inhemska gröna resurserna , menar Johansson . - Peter Fellman 08 - 700 1007 . ( c ) Reuters Limited 1996 . 
