VOLVO LV ' S LEVERANSER FÖLL 16 % JAN - JULI . STOCKHOLM , 2 sept ( Reuter ) - Volvo Lastvagnars totala leveranser av lastbilar i världen föll med 16 % till 37 . 255 fordon under perioden januari - juli i år jämfört med motsvarande period 1995 . Det säger Volvo Lastvagnars biträdande presschef Kjell Drotz till Reuters . " Motsvarande minskning för perioden januari - juni var 13 % . Det är framför allt Nordamerika som sänker siffrorna för januari - juli " , säger Drotz . Leveranserna i Nordamerika för perioden januari - juli föll med 36 % jämfört med motsvarande period i fjol till 10 . 165 lastbilar . Däremot steg leveranserna i Europa med 8 % till 20 . 898 . I Sydamerika rasade leveranserna med 48 % till 2 . 703 lastbilar och i övriga världen backade de med 11 % jämfört med i fjol till 3 . 489 lastbilar . " Våra prognoser för året ligger fast . Vi bedömer att totalmarknaden i Europa hamnar på 170 . 000 lastbilar " , säger Drotz . Han tillägger investeringsprogrammet för att utöka Volvo LV : s utkapacitet i produktionen utanför Nordamerika kommer att vara fullföljt i slutet av året . Då stiger kapaciteten till 60 . 000 lastbilar per år , varav 50 . 000 i Europasystemet . I juni sade Volvo LV till Reuters att årstakten i produktionen utanför USA i år ligger på 45 . 000 lastbilar och att den ligger kvar där . I fjol låg den på 50 . 000 lastbilar . - Henrik Alberius 08 - 700 1250 . ( c ) Reuters Limited 1996 . 
