IROS VINST STEG TILL 127 MKR . STOCKHOLM , 21 feb ( Reuter ) - Iros vinst efter finansnetto ökade till 127 Mkr 1996 jämfört med 104 Mkr föregående år . Bolagets tidigare lämnad prognos var ett helårsresultat överstigande resultatet 1995 . Styrelsen föreslår en utdelning på 2 , 25 kr per aktie . " Efterfrågan på IRO : s produktprogram 1997 väntas möjliggöra en viss volymökning . Rörelseresultatet bedöms bli i nivå med eller något bättre än 1996 " , skriver Iro i sin bokslutskommunike . Omsättningen backade 4 % till 918 , 4 Mkr . Exklusive Aros var minskningen 5 % . Om de genomsnittliga valutakurserna hade varit oförändrade hade omsättningen ökat ca 2 % . " Den volymmässiga förbättringen fördelade sig lika på både stick - och vävdivisionen , medan valutaeffekterna var större på stickdivisionens omsättning " , skriver Iro . Orderingången under januari 1997 var 18 % högre än motsvarande månad i fjol , exklusive Aros . Ränte - och emissionskostnader belastade 1995 års resultat med 40 Mkr . Fjolårets resultat påverkades negativt av kurseffekter med 19 Mkr . Positiva kursdifferenser på lån gynnade dock resultatet med 17 Mkr . - Kristina Zetterlund 08 - 700 1005 . ( c ) Reuters Limited 1997 . 
