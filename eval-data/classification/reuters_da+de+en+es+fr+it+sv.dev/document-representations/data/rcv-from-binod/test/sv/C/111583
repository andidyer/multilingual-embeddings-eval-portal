Assi räknar med höjda kraftlinerpriser . STOCKHOLM , 12 aug ( Reuter ) - AssiDomän räknar med att kunna höja priserna på oblekt kraftliner med 8 - 10 % kring första oktober . Det sade VD Lennart Ahlgren på en analytikerträff på tisdagen . " Vi räknar med att detta ska gå igenom . De amerikanska tillverkarna har tagit down times ( produktionsstopp ) " , sade Ahlgren . Tidigare i år har AssiDomän fått igenom prishöjningar om 6 - 8 % på blekt och oblekt kraftliner i Europa , enligt Ahlgren . Ahlgren räknar dock inte med några höjda massavedpriser under det kommande halvåret . Däremot räknar han med fortsatt stigande priser på furu , medan priserna på gran sjunkit en del den senaste tiden . " Över lag räknar vi med att timmerpriserna kommer att fortsätta stiga i samma takt under det andra halvåret " , sade Ahlgren . - Peter Fellman 08 - 700 1016 . ( c ) Reuters Limited 1997 . 
