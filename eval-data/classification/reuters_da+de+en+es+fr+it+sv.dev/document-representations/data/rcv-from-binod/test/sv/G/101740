ENERGIBESLUT KAN KOMMA NÄSTA TORSDAG - DALEUS . STOCKHOLM , 17 jan ( Reuter ) - Energigruppen bör vara klar med sina samtal om kärnkraftsavvecklingen under januari . Samtalen kan i bästa fall avslutas redan nästa torsdag . Det säger centerns energiförhandlare Lennart Daleus till Reuters . " Jag tror att det kan bli klart då ( på torsdag ) . Ett beslut bör fattas i januari " , säger Daleus . Centern är fortfarande enigt på punkten att avvecklingen av det första kärnkraftverket bör ske innan valet 1998 . " Det spelar en viss roll vad som sker före valet . Då vet man att det sker " , konstaterar Lennart Daleus . Energigruppen har ännu inte diskuterat när , var och hur avvecklingen av det första kärnkraftverket bör ske i Sverige . " Vi har inte funderat kring det i gruppen än . Vi tar det när tiden är mogen . Vi lär oss hela tiden , om till exempel lagar och förordningar " , säger Daleus . Det gruppen hittills diskuterat är huvudsakligen forskningsprogram , hushållning och effektivisering av elförbrukningen samt tillförsel av el på annat sätt än med kärnkraft . Daleus förnekar att separata förhandlingar vid sidan om energisamtalen förs . Han dementerar också att det finns en spricka mellan honom och partiledaren Olof Johansson . " Det är ingen spricka . Vi är helt på samma linje men har olika roller " , säger Daleus . Likaså förnekar han att det skulle vara frågan om politisk kohandel med socialdemokraterna i energifrågan . " Det är helt felaktigt att tro att det är frågan om ett rent politiserande . Naturligtvis är det ett visst mått av politik i detta , men ingen handel om att sälja päron mot äpplen " , säger han . - Peter Fellman 08 - 700 1007 . ( c ) Reuters Limited 1997 . 
