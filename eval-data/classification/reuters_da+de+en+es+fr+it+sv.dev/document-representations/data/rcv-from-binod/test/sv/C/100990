SANDVIK STIGER I LIVLIG HANDEL . STOCKHOLM , 19 dec ( Reuter ) - Många av verkstadsaktierna steg på torsdagen och särskilt stark var Sandvikaktien . Mäklare och analytiker hade svårt att ge någon enskild orsak , men trodde att spekulationer om återköp av aktier bidrog . " Det finns spekulationer om att bolaget ska köpa tillbaka aktier . . . Samma spekulation fick SSAB att stiga 10 kr en tid tillbaka " , sade en analytiker . Sandviks A - aktie steg med 8 , 50 kr till 180 i livlig handel om 50 Mkr . B - aktien ökade 9 kr till 181 . Andra orsaker som nämndes var förväntningar om en officiell notering i USA . Sandvik känner själva inte till någon orsak till den stora efterfrågan på aktien . " Vi är lika överraskade som alla andra . . . Det pågår inget exceptionellt i företaget " , säger finanschef Gunnar Båtelsson . Han har heller inte sett till någon ny analys om Sandvik . Vad gäller spekulationerna om återköp av aktier säger han : " Det vi har sagt är att vi ska studera förslaget när det kommer . " Han medger att Sandvik funderar över huruvida bolaget ska lista sig i USA . " Ett antal svenska företag har ju listat sig och då är det naturligt att vi som inte är listade funderar på det " , säger han . Han påpekar att någon process med syfte att lista sig inte är påbörjad . Bland övriga verkstadsaktier steg Atlas Copco med 4 kr till 160 , 50 kr , SKF med 2 , 50 kr till 156 , 00 och Seco Tools B - aktie med 7 kr till 190 . - Joel Dahlberg 08 - 700 1011 . ( c ) Reuters Limited 1996 . 
