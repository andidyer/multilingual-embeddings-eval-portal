ÖHMAN SPÅR ATT BNP VÄXER 2 , 4 % UNDER 1997 . STOCKHOLM , 8 okt ( Reuter ) - Sveriges ekonomi passerade konjunkturbotten i början av året . Den hittills ganska svaga tillväxten kommer öka i styrka under hösten och BNP kommer växa med 2 , 4 % under 1997 , spår Öhman i sin Sweden Update . För 1996 spår Öhman en BNP - växt på 1 , 5 % och för 1998 2 , 6 % . " En nyckelfaktor blir att hushållens konsumtion åter kommer igång . Vi är böjda att tro att försiktigheten till slut ger med sig och att villigheten att ta upp nya lån kan öka , något som hushållssektorn säkert kan bära " , skriver Öhman . Den privata konsumtionen spås öka med 1 , 1 % i år , 1 , 6 % 1997 och med 2 , 0 % 1998 . Den ökande konsumtionen riskerar inte att spä på inflationen , anser Öhman . Ökningen i konsumentpriserna bör i årsgenomsnitt stanna på 1 , 0 % i år , 1 , 7 % för 1997 och 2 , 2 % 1998 . Den öppna arbetslösheten spås sjunka långsamt och bedöms minska till 7 , 4 % nästa år och 6 , 8 % under 1998 . Betalningsbalansen spås ytterligare stärkas till 46 Mdr i år , 58 Mdr 1997 och 79 Mdr 1998 . [ MORE ] . 
