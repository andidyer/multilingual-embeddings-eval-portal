Astra har haft fler kontakter med FDA om Pulmicort . STOCKHOLM , 9 april ( Reuter ) - Astra har sedan början av mars haft ytterligare kontakt med amerikanska läkemedelsverket FDA angående astmamedlet Pulmicort . Det säger Astras informationschef Staffan Ternby till Reuters . " Vi har haft kontakt ett par gånger efter telefonkonferensen ( mellan Astra och FDA ) i mars . Det har funnits frågor , men de löses efterhand så det är ingenting som tornar upp sig " , säger Ternby . Astra har fortfarande förhoppningar om att få ett godkännande under våren för att sedan kunna lansera Pulmicort / Turbuhaler i USA under sommaren . " Det är ännu lite för tidigt att utesluta en lansering under sommaren " , säger Ternby . - Joel Dahlberg 08 - 700 1007 . ( c ) Reuters Limited 1997 . 
