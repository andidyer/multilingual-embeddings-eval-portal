LINJEBUSS VINST STEG TILL 98 MKR . STOCKHOLM , 13 feb ( Reuter ) - Linjebuss vinst efter finansnetto steg till 98 , 0 Mkr 1996 jämfört med 45 , 6 Mkr föregående år . Bolaget har tidigare lämnat en prognos om en vinst på mellan 95 och 100 Mkr för helåret . Styrelsen föreslår att utdelningen höjs till 1 , 50 kr från 1 , 25 kr 1995 . " Resultatförbättringen beror på att pågående åtgärdsprogram har sänkt kostnaderna " , skriver Linjebuss i sin bokslutskommunike . Negativ valutaeffekt vid omräkning av utländska dotterbolags resultat belastade resultatet med 6 Mkr . Resultatet under fjärde kvartalet i fjol påverkades också av avvecklingskostnader gällande förlorad trafik med 6 Mkr . " Resultatet efter finansnetto förväntas 1997 ligga i nivå med 1996 års resultat " , skriver Linjebuss . Främst den svenska verksamheten kommer under 1997 att beröras av relativt höga löneökningar på grund av ett nytt löneavtal . Bolaget spår en fortsatt svag indexuppräkning av intäkter på grund av låg inflation . " Konkurrensen i Sverige , Danmark och Finland kommer att vara fortsatt hård under 1997 med åtföljande prispress " , skriver Linjebuss . I Sverige kommer ca 1 . 000 bussar att upphandlas under 1997 , varav 250 gäller Linjebuss egen trafik . I Danmark kommer 670 bussar att upphandlas , varav 188 bussar avser Linjebuss egen trafik . I Finland kommer 160 bussar att upphandlas . Bolaget har ingen egen trafik i dessa upphandlingar . Omsättningen steg till 2 . 302 Mkr 1996 ( 2 . 261 ) . Uppgången beror på ökad trafikvolym från vunnen trafik med 160 Mkr samt företagsförvärv med 66 Mkr . Minskad trafikproduktion påverkade negativt med 113 Mkr och valutaeffekt och övrigt belastade omsättningen med ytterligare 72 mkr . Under 1996 tappade Linjebuss trafik för 34 bussar netto i Sverige . I Danmark vann bolaget ingen trafik och förlorade avtalet för åtta fordon . Bolaget vann inte heller någon trafik i Finland , men förlorade 40 fordon . I Belgien försvarade Linjebuss 20 bussar i egen trafik och vann för ytterligare ett fordon . Soliditeten ökade till 24 % ( 21 % ) , inklusive leasingskulder . - Kristina Zetterlund 08 - 700 1005 . ( c ) Reuters Limited 1997 . 
