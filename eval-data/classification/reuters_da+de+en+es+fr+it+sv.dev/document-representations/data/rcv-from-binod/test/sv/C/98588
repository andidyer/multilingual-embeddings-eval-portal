SVENSKA BANKER SAMARBETAR MED VISA OM NÄTBETALNING . STOCKHOLM , 22 okt ( Reuter ) - Omkring 40 europeiska banker , däribland Handelsbanken , Nordbanken , S - E - Banken och Sparbanken deltar i Visas säkra betalningssystem för internet . Systemet , som kallas Secure Electronic Commerce ( SEC ) gör att kortinnehavare och köpmän kan handla via internet med samma säkerhet som idag sker i butiker . Introduktionen ska ske i faser och kommer att inledas under första kvartalet 1997 för att ett år senare införas på hela marknaden . SEC är en tillämpning av SET - standarden ( Secure Electronic Transaction ) som baseras på krypteringsteknik . - Jörgen Österberg 08 - 700 1005 . ( c ) Reuters Limited 1996 . 
