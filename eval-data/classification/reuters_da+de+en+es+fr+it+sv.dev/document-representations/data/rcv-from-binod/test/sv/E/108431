Swedbank tror RRV sänker låneprognos med 6 Mdr . STOCKHOLM , 26 maj ( Reuter ) - Riksrevisionsverket ( RRV ) kommer revidera ned sin prognos över statens lånebehov för 1997 med 6 Mdr till 32 Mdr på torsdag . Den bedömningen gör Swedbank Markets i sitt marknadsbrev . " Inkomstförstärkningar på 2 , 5 Mdr i vårbudgeten samt överraskande stora skatteintäkter under årets första månader gör att vi räknar med en upprevidering av statens inkomster med drygt 10 Mdr till 643 Mdr " , skriver Swedbank Markets . Samtidigt tror banken att utgifterna revideras upp med runt 5 Mdr till 675 Mdr . Det beror på satsningarna i vårbudgeten , som gör att utgifterna netto ökar med närmare 3 Mdr , samtidigt som kronan försvagats något och räntorna stigit sedan den senaste prognosen . RRV presenterar sin budgetprognos den 29 maj kl 10 . 00 . - Barbara Taltavull 08 - 700 1019 . ( c ) Reuters Limited 1997 . 
