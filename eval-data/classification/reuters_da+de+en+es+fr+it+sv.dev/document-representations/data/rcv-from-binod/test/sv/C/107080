Scancems ökar förlusten till 172 Mkr . STOCKHOLM , 24 april ( Reuter ) - Cementtillverkaren Scancems förlust efter finansnetto ökade till 172 Mkr under första kvartalet från 146 Mkr samma period året innan . Omsättningen steg samtidigt till 2 . 978 Mkr från 2 . 695 Mkr . För helåret 1997 beräknas resultatet bli något bättre än under 1996 då vinsten rensat för engångseffekter var 897 Mkr . Prognosen om ett bättre resultat 1997 förutsätter att den svenska byggmarknaden inte ytterligare försvagas . Om resultatutvecklingen första kvartalet skriver bolaget . " Den svaga svenska byggmarknaden har under det första kvartalet lett till minskade leveranser för samtliga produktområden jämfört med första kvartalet i fjol " , skriver Scancem . En resultat - och omsättningsökning märktes i Cement Internationellt . Förbättrade prisnivåer i USA och ökande försäljning i Afrika bidrog positivt . Ändrade valutakurser påverkade bolaget marginellt . I resultatet ingick vinster vid försäljning av rörelsetillgångar med 5 Mkr ( 34 ) . Finansnettot uppgick till - 75 Mkr ( - 90 ) . Engångsutdelning från Protorp ingår med 7 Mkr ( 18 ) . - Henrik Persson 08 - 700 1011 . ( c ) Reuters Limited 1997 . 
