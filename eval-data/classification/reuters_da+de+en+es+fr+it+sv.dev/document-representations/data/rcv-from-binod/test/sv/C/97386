STATEN VILL AVVECKLA ÄGANDE I RST SWEDEN . STOCKHOLM , 16 sept ( Reuter ) - Riksdagen har beslutat att avveckla det statliga ägandet i RST Sweden AB . RST ägs av Vägverket via SweRoad , Volvo Transport AB och AB Färdig Betong . " Riksdagen har givit uppdraget till Vägverket att hitta en lösning på hur statens innehav ska kunna avvecklas " , säger Jan Isaksson , VD i RST till Reuters . Han påpekar att det är konkurrensmässiga skäl som gör att staten vill avveckla sitt innehav . RST samlar information om vägnätets kvalitet vilket sedan ligger till grund för dimensionering och planering av underhållsinsatser och annat . Styrelsen i RST har beslutat att fokusera verksamheten på mätningar i Sverige och ett antal närliggande marknader vilket medför att en stor del av personalen i moderbolaget kommer att sägas upp . - Anette Möller 08 - 700 1008 . ( c ) Reuters Limited 1996 . 
