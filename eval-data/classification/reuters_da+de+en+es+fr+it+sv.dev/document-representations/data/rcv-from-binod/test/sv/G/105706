Tänkt besparing på bostadsbidrag blir kostnad - Ekot . STOCKHOLM , 27 mars ( Reuter ) - De tänkta besparingarna på bostadsbidragen blir i själva verket en extra kostnad på mer än en halv miljard kronor . Det uppger Sveriges Radios Ekoredaktion . De planerade besparingarna , som skulle genomföras med hjälp av striktare regler för bostadsbidrag , väntades bidra med en besparing på 2 , 3 Mdr , men nu ser det i stället ut att bli en merkostnad på en halv miljard kronor , bland annat på grund av fler ansökningar än beräknat och administrativt krångel . Dessutom lär kostnaderna bli ännu större på grund av att flertalet riksdagspartier vill lindra de alltför hårda reglerna i bostadsbidragen , uppger Ekot . - Olle Lindström 08 - 700 1015 . ( c ) Reuters Limited 1997 . 
