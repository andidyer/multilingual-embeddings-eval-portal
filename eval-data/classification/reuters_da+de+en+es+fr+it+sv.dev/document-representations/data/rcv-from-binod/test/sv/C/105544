P & U och Geron utvecklar cancermedicin . STOCKHOLM , 24 mars ( Reuter ) - Pharmacia & Upjohn och Geron Corporation utvecklar tillsammans en ny typ av läkemedel mot cancer , skriver P & U i ett pressmeddelande . Avtalet innebär att Geron kan få upp till 58 miljoner dollar i forskningsanslag och delutbetalningar , som delvis kan täckas av framtida royalties . I beloppet ingår också en investering i aktier i Geron på 10 miljoner dollar . Avtalet bygger på avsiktsförklaringen i december , vid vilken P & U gjorde en första investering i Geron på 2 miljoner dollar . Geron Corporation är ett Kalifornienbaserat biofarmaceutiskt företag . - Peter Fellman 08 - 700 1007 . ( c ) Reuters Limited 1997 . 
