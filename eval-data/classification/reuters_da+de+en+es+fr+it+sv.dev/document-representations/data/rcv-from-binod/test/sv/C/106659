Enorm potential i Tanzania - Tanganyika Oil . STOCKHOLM , 17 april ( Reuter ) - Framgångsrika borrningar i Tanzania skulle tillföra Tanganyika Oil Company ca 1 . 700 kanadensiska dollar per aktie . Det framhöll bolagets VD Mamdouh F . Nagati vid en analytikerträff på torsdagen . Aktien handlas för närvarande till 1 , 7 kanadensiska dollar . " Det är det mest sannolika scenariot vid framgångsrik borrning . . . Vi förväntar oss att bassängen i Tanzania innhåller reserver på drygt 5 , 5 miljarder fat " , sade Nagati . Hälften av eventuella fyndigheter tilldelas Tanzanias regering . Hälften av de kvarstående reserverna går sedan till operatören . Tanganyika Oils andel i blocken är 75 % medan Sands Petroleum har 25 % . Nagatis bedömning om potentiella reserver på ca 5 , 5 miljarder fat skulle därmed innebära ca 1 miljard fat för Tanganyika Oil . Värderat till ett pris av 16 dollar per fat skulle reserverna uppdelat på Tanganyika Oils 13 , 3 miljoner aktier ge ett värde på ca 1 . 700 kanadensiska dollar per aktie . Tanganyika Oils nuvarande kurs är 1 , 70 kanadensiska dollar . Nagati påpekade dock att borrningarna i Tanzania också innebär risker . " Vår bedömning är att riskerna i förhållande till framgång är en till fem " , sade Nagati . Tanganyika Oil har genomfört två borrningar , Mita Gamma - 1 samt East Lika - 1 , i Tanzania . De båda borrhålen förklarades torra men bolaget planerar nu en tredje borrning , Mita Alpha - 1 . Mita Alpha - 1 kommer att påbörjas när regnsäsongen är över och väntas vara igång i juli 1997 . Nagati framhöll att borrningen beräknas komma att kosta 4 , 3 miljoner dollar . Tanganyika Oil har för avsikt att farma ut projektet och för nu samtal med två större amerikanska bolag . En framtida partner skulle stå för samtliga framtida kostnader samt täcka hälften av tidigare investeringar i projektet . - Kristina Zetterlund 08 - 700 1005 . ( c ) Reuters Limited 1997 . 
