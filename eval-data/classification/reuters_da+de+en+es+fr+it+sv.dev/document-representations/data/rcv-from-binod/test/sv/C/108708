Nordifa köper tyska Lörrach . STOCKHOLM , 30 maj ( Reuter ) - Nordifa köper tyska koncernen T . T . L . Lörrach med en omsättning på 100 Mkr . Köpet är ett första led i Nordifas strategi att genomföra ett antal strategiska förvärv inom sitt verksamhetsområde , skriver bolaget i ett pressmeddelande . " Förvärvet bedöms få marginell effekt på Nordifagruppens resultat för 1997 " , skriver företaget . Efter köpet uppgår Nordifas omsättning till ca 330 Mkr för 1997 . Nordifa bedömer att köpet leder till betydande synergieffekter , vilket förväntas ge positiva effekter på Nordifakoncernens resultat med början från 1998 . T . T . L . Lörrach har tillverkningsenheter i Tyskland och Frankrike . Produktionsprogrammet består huvudsakligen av filter för rening av luft och gas . Nordifagruppen blir genom köpet en av de större aktörerna i Europa inom detta produktområde . - Peter Fellman 08 - 700 1007 . ( c ) Reuters Limited 1997 . 
