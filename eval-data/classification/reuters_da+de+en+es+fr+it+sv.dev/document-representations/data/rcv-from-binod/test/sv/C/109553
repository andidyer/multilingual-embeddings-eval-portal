Comviqs provisioner ned 30 % 1997 - VD . STOCKHOLM , 17 juni ( Reuter ) - NetComs dotterbolag Comviqs provisionskostnader bör sjunka ca 30 % under 1997 jämfört med i fjol . Den bedömningen gjorde NetComs VD Anders Björkman i en intervju med Reuters . Comviqs provisionskostnader minskade ca 30 % till i genomsnitt 2 . 673 kr för varje ny abonnent under 1996 jämfört med 1995 . " Vi tror att de ska fortsätta ned ungefär lika mycket i år " , sade Björkman . Samtidigt har Comviqs försäljning av betalkort gått mycket bra . Dessa kort är inte knutna till en ny telefon och medför därmed inte några provisionskostnader . Comviq sålde mellan 10 . 000 och 15 . 000 betalkort under årets första kvartal . Redan i maj hade försäljningen uppnått 100 . 000 sålda kort , vilket var den tidigare prognosen för helåret 1997 . Försäljningen har gått fortsatt starkt under den senaste månaden , enligt Björkman . Han anser att marknadens storlek för betalkort är svår att avgöra men ger som exempel Italien där andelen förbetalda telefonsamtal utgör 40 % av samtliga abonnemang . NetComs marknadsandel i Sverige bör också ha fått en hjälpande knuff av betalkortsförsäljningen , enligt Björkman . " Vår kortförsäljning har gått väldigt bra , och det ( kortet ) har inte konkurrenterna . Sedan hade vi en vårkampanj i april för privatkunder och då tog vi in många abonnenter " , sade han . Den andel av kunderna som lämnar systemet eller byter abonnemang , den så kallade churnen , var knappt 30 % av abonnentstocken under 1996 . Under 1997 års första kvartal hade churnen krupit ned till drygt 20 % . " De här dryga 20 % ska vi i alla fall kunna hålla i år " , sade Björkman . Under 1996 pratade varje kund i genomsnitt ca 90 minuter varje månad . " Trendmässigt har vi sett en ökning " , konstaterade Björkman . - Kristina Zetterlund 08 - 700 1005 . ( c ) Reuters Limited 1997 . 
