EKONOMIN VÄNDER FÖRST EFTER ÅRSSKIFTET - POSTEN . STOCKHOLM , 6 sept ( Reuter ) - Konjunkturen har visserligen bottnat , men den vänder inte uppåt förrän efter årsskiftet . Det säger Irma Rosenberg , ekonom på Posten till Reuters , mot bakgrund av Postens Finansbrev Posten bedömer att tillväxten i ekonomin stannar på strax under 1 , 5 % i år . Det är inte tillräckligt för att vända upp kapacitetsutnyttjandet eller förbättra balansen på arbetsmarknaden , anser Posten . Den uppgång som kommer att ske är främst lagerstyrd . " Omvärlden växer lite snabbare , men själva konjunkturuppsvinget är lagerstyrt . Den slutliga efterfrågan är inte starkare " , säger Irma Rosenberg . Någon stark ökning av den privat konsumtionen ligger inte i korten . Bedömningen är att denna ökar med cirka en procent både i år och nästa år . Tudelningen i svensk ekonomi består , enligt Posten som konstaterar att det främst är exportsektorn som visat oväntat stark tillväxt . Men problem med statistiken kan göra att exporten överskattas . Dessutom kanske man ännu inte hunnit se efekterna av kronapprecieringen . Det kan göra att den nuvarande starka exportutvecklingen kanske inte behålls . " Den ökning av hemmaefterfrågan som trots allt skett har lockats fram av en extremt gynnsam prisutveckling " , anser Posten . - Barbara Taltavull 08 - 700 1019 . ( c ) Reuters Limited 1996 . 
