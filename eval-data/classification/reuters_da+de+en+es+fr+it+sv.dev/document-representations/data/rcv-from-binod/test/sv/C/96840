SYDKRAFTS VINST NÄSTAN OFÖRÄNDRAD . STOCKHOLM , 30 aug ( Reuter ) - Sydkrafts vinst efter finansnetto steg till 1 . 331 Mkr årets första halvår jämfört med 1 . 321 Mkr motsvarande period i fjol . " Resultatförbättringen beror dels på bättre finansnetto med 110 Mkr , dels på ökade resultatandelar i intressebolag med 12 Mkr " , skriver Sydkraft i delårsrapporten . Omsättningen steg till 7 . 021 Mkr under halvåret från 6 . 225 Mkr samma tid föregående år . Sydkraft spår en omsättning på ca 13 , 7 Mdr för helåret jämfört med 12 , 1 Mdr 1995 . " Resultatet efter finansiella intäkter och kostnader beräknas för 1996 uppgå till ca 2 , 4 Mdr ( 2 , 5 ) trots en väsentligt lägre vattenkraftproduktion " , skriver bolaget . Vattenkraftproduktionen bedöms bli 40 % lägre än 1995 och måste ersättas med främst import av dyrare kolkraft och egen oljekraft , enligt Sydkraft . Soliditeten väntas bli 38 % ( 38 ) . Vinsten per aktie spås backa till 9 , 10 kr 1996 ( 9 , 37 ) . Sydkrafts rörelsevinst minskade till 1 . 750 Mkr första halvåret i år från 1 . 862 Mkr motsvarande period i fjol . " Det lägre resultatet beror i huvudsak på lägre vattenkraftproduktion " , skriver bolaget . Affärsområde Els rörelsevinst backade till 1 . 465 Mkr ( 1 . 565 ) . Elförsäljningen steg med ca 5 % under rapportperioden , främst på grund av det kallare vädret jämfört med vintern i fjol , uppger Sydkraft . " Vattenkraftproduktionen har till följd av låga ingångsmagasin och låg tillrinning varit betydligt mindre än normal " , skriver bolaget . I Norrland sjönk produktionen till 3 . 065 GWh ( 4 . 624 ) och i Sydsverige backade den till 347 GWh ( 928 ) . Kärnkraftverkens produktion ökade till 9 . 134 GWh ( 8 . 437 ) . Affärsområdet Gas gjorde en rörelsevinst på 119 Mkr under halvåret ( 118 ) . Det kalla vädret gynnade gasolleveranserna . " En ökad efterfrågan från temperaturberoende kunder gör att periodens leveranser överstiger utfallet motsvarande period i fjol med 13 % " , skriver Sydkraft . De energiskatter som gäller missgynnar naturgas och kol och försvårar expansion till nya marknader , anser bolaget . Affärsområdet Värmes rörelsevinst föll till 127 Mkr ( 152 ) . Problem med naturgastillförseln till Heleneholmsverket under första kvartalet i år förklarar huvudsakligen den minskade rörelsevinsten . " Den kalla väderleken under första halvåret gör att fjärrvärmeförsäljningen överstiger vad som är normalt för perioden med ca 150 GWh " , skriver Sydkraft . Affärsområdet Tjänsters rörelsevinst steg till 47 Mkr ( 12 ) . - Kristina Zetterlund 08 - 700 1011 . ( c ) Reuters Limited 1996 . 
