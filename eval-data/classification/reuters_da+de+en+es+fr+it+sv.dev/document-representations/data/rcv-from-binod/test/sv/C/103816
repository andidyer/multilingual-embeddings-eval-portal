INVESTOR INVESTERAR I BIOTEKNIK , IT . STOCKHOLM , 20 feb ( Reuter ) - Investor har under 1996 gjort nya investeringar i flera mindre företag , däribland två amerikanska företag inom bioteknik och IT . " Vi har även gått in i ett mindre antal nya företag inom ramen för vår medelfristiga investeringsverksamhet . De amerikanska företagen MedImmune inom bioteknikområdet och Tessera inom IT - området är exempel på företag där vi gjort nya investeringar " , skriver bolagets VD Claes Dahlbäck i sin bokslutskommentar . Intressanta områden för Investor när det gäller nya investeringar är bland annat hälsovård , informationsteknologi , media , service och den finansiella sektorn . - Joel Dahlberg 08 - 700 1011 . ( c ) Reuters Limited 1997 . 
