Oförändrat netto i RRV ' s prognos över lånebehov . STOCKHOLM , 29 maj ( Reuter ) - Riksrevisionsverkets prognos över statens lånebehov var oförändrad om försäljningen av Nordbanksaktier undantas . " Om man exkluderar den effekten är lånebehovsprognosen ganska oförändrad " , säger Knut Hallberg , ekonom på Sparbanken till Reuters . Hallberg ser ändå tecken på en underliggande förbättring . " Vi går trots allt spikrakt mot balans och Maastrichtkravet klarar vi utan problem . För närvarande har vi en av Europas bästa statsfinanser . " RRV reviderade ned sin prognos för 1997 med 25 , 6 Mdr till 12 , 0 Mdr och räknade för första gången in en försäljning av Nordbanksaktier på 26 Mdr . Enligt RRV : s prognos ökade inkomsterna med 29 Mdr , vilket till största delen hänförs till försäljning av Nordbanksaktier . Resten är ökade skatteintäkter . " Vi trodde att de skulle dra lite högre växlar på att skatteintäkterna kommer att öka " , säger Hallberg . Sparbanken hade räknat med inkomstförstärkningar på 10 Mdr ( exkluderat för Nordbanken ) . RRV reviderade även upp utgifterna med 4 Mdr till följd av ökade kostnader för statsskulden på 3 , 2 Mdr . Det är både högre räntor och en svagare krona som ligger bakom ökningen . Dessutom kan effekter av vårpropositionen skönjas på cirka 4 Mdr . Ökningarna motverkas av att RRV spår flera mindre utgiftsminskningar bland annat inom jord - och skogsbrukssektorn . - Charlotte Meynert 08 - 700 1071 . ( c ) Reuters Limited 1997 . 
