YTTERST VIKTIGT ATT BALANSMÅL NÅS 1998 - BÄCKSTRÖM . STOCKHOLM , 28 jan ( Reuter ) - Riksbankschef Urban Bäckström anser att regeringens budgetmål för 1998 är mycket viktigt eftersom det lägger grunden för en balanserad och hållbar tillväxt . " Att konsolideringen av statsfinanserna fortsätter framgångsrikt till målet om balans 1998 är av yttersta vikt eftersom det lägger grunden för balanserad , hållbar tillväxt " , sade Bäckström i ett anförande i London på tisdagen . Bäckström menar att detta är särskilt viktigt för ett land som har haft en svår period av underskott bakom sig . " Med den nya globaliserade kapitalmarknaden kommer behovet av disiplin i ekonomin snart att kännas , särskilt för ett land som har haft en besvärlig period av underskott och som därför har blivit mer beroende av inhemska och utländska långivare " , sade han . - Charlotte Meynert 08 - 700 1071 . ( c ) Reuters Limited 1997 . 
