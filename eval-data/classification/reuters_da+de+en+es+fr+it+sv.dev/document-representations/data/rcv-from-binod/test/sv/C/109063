Volvo och Industrifonden bildar riskkapitalbolag . STOCKHOLM , 6 juni ( Reuter ) - Industrifonden och Volvo Aero bildar ett gemensamt riskkapitalbolag och räknar med att inom en treårsperiod ha engagemang i 15 - 20 små och medelstora företag . Det uppger Volvo och Industrifonden i ett gemensamt pressmeddelande . " När företagen på sikt utvecklats och mognat är avsikten att de ska börsintroduceras , alternativt drivas vidare inom större koncerner " , säger Industrifondens VD Lars Öjefors . Riskkapitalbolaget har ett eget kapital på 100 Mkr och ska verka för tillväxt i en region med Arboga , Köping och Kungsör som kärna . " Riskkapitalbolaget är en intressant investering , men också ett effektivt sätt att utveckla en region , som varit starkt beroende av beställningar från försvaret " , säger Staffan Zackrisson , chef för affärsområde Civila Flygmotorer vid Volvo Aero Corporation . - Kristina Zetterlund 08 - 700 1005 . ( c ) Reuters Limited 1997 . 
