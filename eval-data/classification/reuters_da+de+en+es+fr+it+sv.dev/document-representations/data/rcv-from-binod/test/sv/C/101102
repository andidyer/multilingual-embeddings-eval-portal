GRATIS UTNYTTJA VARANDRAS NÄT - TELE2 . STOCKHOLM , 20 dec ( Reuter ) - Telia och Tele2 kommer inte längre att ta betalt av varandra för samtrafiken , enligt det nya avtalet mellan de bägge bolagen . Det uppger de bägge företagen för Reuters . " Det här innebär att vi kan satsa på lokaltelemarknaden , där vi tidigare i praktiken varit utestängda " , säger Tele2 : s VD Franco Fedeli till Reuters . Anledningen till att de bägge operatörerna kommit överens om att inga avgifter ska tas ut , är att de utnyttjar varandras nät ungefär lika mycket idag , förklarar båda bolagen för Reuters . " Därför tar vi inte betalt av varandra " , säger Thorleif Herrström , chef för Telias operatörstjänster . Men skulle någon av operatörerna bli större igen finns speciella regler i avtalet som reglerar detta . Då kommer den ena operatören att ta betalt av den andra för utnyttjandet av nätet . " Men de priserna är mer än 20 % lägre än vad de är idag " , säger Herrström . I det nya avtalet är dessutom dessa priser dygnsdifferentierade , fortsätter Herrström , där det kommer att kosta mer att utnyttja den andres nät under högtrafik . - Olle Lindström 08 - 700 1015 . ( c ) Reuters Limited 1996 . 
