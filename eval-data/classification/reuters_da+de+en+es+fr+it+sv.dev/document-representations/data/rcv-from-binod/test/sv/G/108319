Persson kritisk till Sieberts uttalande om Barsbäck . STOCKHOLM , 22 maj ( Reuter ) - Statsminister Göran Persson är förvånad över att den amerikanske ambassadören Thomas Siebert recenserar den svenska energipolitiken . Men han tror inte att uttalandet får någon betydelse . " Jag är förvånad och får väl höra vad han har att säga när jag träffar kabinettchefen . . . Det tillhör inte det vi är vana att se " , sade Persson till journalister efter sitt anförande vid Landshypoteks stämma på torsdagen . Persson konstaterade att det finns andra kanaler att föra fram synpunkter länder emellan . " Att på det här sättet gå in i ett inrikespolitiskt laddat skede är onödigt " , sade han . Siebert konstaterade i Rapportsändningen på onsdagskvällen att avvecklingen av Barsbäcks reaktorer sänder negativa signaler till amerikanska investerare . Persson tänker inte begära någon ursäkt . " Jag förutsätter att det får skrivas på slarvets konto . . . Jag tvivlar på att det är någon svala som gör en sommar " , sade Persson . I sitt anförande framhöll statsministern vikten av att börja avveckla kärnkraften i tid . " Det är utomordentligt farligt att gömma sig bakom att det nog går några år till " , sade han . - Barbara Taltavull 08 - 700 1019 . ( c ) Reuters Limited 1997 . 
