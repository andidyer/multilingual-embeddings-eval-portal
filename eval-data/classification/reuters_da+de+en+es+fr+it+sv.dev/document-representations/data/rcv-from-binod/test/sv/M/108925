RÄNTA / VALUTA - Utlandet vände räntan svagt uppåt . * * * * Ränte / valutanoteringar idag * * * * Jämförelse 9 . 20 11 . 15 14 . 00 16 . 15 SSVX ( 6 mån ) 4 , 22 4 , 22 4 , 23 1039 ( 5 år ) 6 , 06 6 , 07 6 , 07 1037 ( 10 år ) 6 , 93 6 , 95 6 , 95 TYSKSPREAD 107 109 110 DEM / SEK 4 , 4830 4 , 4840 4 , 4935 USD / SEK 7 , 7654 7 , 7695 7 , 7589 TCW - INDEX 122 , 64 122 , 75 122 , 94 USD / DEM 1 , 7320 1 , 7317 1 , 7265 - - - - - - - - - - - jämförelsen avser senaste stängning - - - - - - - - - - - STOCKHOLM , 4 juni ( Reuter ) - Kronan lyckades hålla kvar en viss styrka medan räntorna skuggade utlandet och steg till tisdagens stängningsnivåer . Den socialdemokratiska partiledningens EMU - besked passerade relativt obemärkt . Partiledningen förordar ett nej till inträde från start 1999 men lämnar dörren öppen för ett inträde senare . Dels var beskedet väntat och överraskade inte marknaden , dels drog EMU - relaterade händelser i Tyskland och Frankrike åt sig mer intresse . Marknaden vädrar ett brett EMU med uppmjukade konvergenskriterier på grund av den franska vänsterns valseger och Tysklands svårigheter att klara kraven . Detta gynnar den svenska marknaden . " Priset att stå utanför blir lägre om EMU blir brett " , sade en räntehandlare . Marknaden verkar något kluven i sin bedömning av socialdemokraternas EMU - besked . En del aktörer tolkar uttalandet om att partiledningen vill syna den svenska opinionen i någon form av val som negativt medan andra tog fasta på att de inte satte någon tidsgräns för när Sverige tidigast kan gå med . " Det mesta var redan uttaget , om något tolkades det en aning positivare än de uppgifter som läckte tidigare där man uteslöt ett inträde innan 2003 " , sade en kronhandlare . Hon såg ytterligare potential för en kronförstärkning till 4 , 4550 kr mot D - marken med en övre gräns på 4 , 4900 kr . Mycket av kronförstärkningen är dock ett resultat av en generell försvagning av D - marken . " D - marken tar stryk gentemot flera valutor på grund av att man befarar ett brett EMU och en svag euro " , sade en handlare . I fokus står den fortsatta utvecklingen av EMU - projektet men man kastar även ett getöga på USA . " Vi kommer att snegla lite på utvecklingen i USA . Öppnar det starkt där idag kan det nog komma ned en aning här i Europa också " , sade en handlare . Sexmånadersväxeln sjönk en punkt till 4 , 22 % medan den tioåriga räntan var oförändrad på 6 , 95 % . Kronan stärktes till 4 , 4840 kr mot D - marken jämfört med 4 , 4935 kr på tisdagen . - - Charlotte Meynert 08 - 700 1071 . ( c ) Reuters Limited 1997 . 
