Elekta gjorde förlust på 38 Mkr . STOCKHOLM , 17 juni ( Reuter ) - Medicinteknikkoncernen Elekta gjorde en förlust före skatt på 38 Mkr under verksamhetsåret 1996 / 97 jämfört med en vinst på 61 Mkr föregående år . Resultatet var sämre än den vinstvarning som lämnades i maj , där bolaget spådde en förlust på ca 25 Mkr . Att prognosen inte hållit beror enligt Elekta på " tillkommande och kalkylmässiga kostnader i nyförvärvade enheter . Resultatet har påverkats negativt främst på grund av större förlust i amerikanska dotterbolag samt förskjuten orderingång " , skriver bolaget . Omsättningen var 1 . 112 Mkr ( 816 ) , varav nyförvärvade enheter bidrog med 268 Mkr . Resultat efter skatt sjönk till - 49 Mkr ( 49 ) . Bolaget spår ett svagt resultat för innevarande verksamhetsår , som främst ska inriktas på en omstrukturering av koncernens verksamhet och integration av nyförvärvade enheter . " Detta åtgärdsprogram innefattar bland annat en minskning om minst 15 % av antalet anställda i koncernen . Åtgärdsprogrammet förväntas ge resultat först under nästkommande verksamhetsår . Detta medför att bolaget väntas uppvisa en förlust under första halvåret och ett svagt resultat för verksamhetsåret 1997 / 98 som helhet " , skriver Elekta . Styrelsen föreslår att ingen utdelning lämnas för verksamhetsåret . - Joel Dahlberg 08 - 700 1007 . ( c ) Reuters Limited 1997 . 
