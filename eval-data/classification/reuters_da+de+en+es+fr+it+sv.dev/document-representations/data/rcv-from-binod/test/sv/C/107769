Munksjös vinst steg till 109 Mkr . STOCKHOLM , 12 maj ( Reuter ) - Skogsbolaget Munksjös vinst före skatt ökade till 109 Mkr , jämfört med 65 Mkr för motsvarande period i fjol , skriver bolaget i sin kvartalsrapport . Den väntade vinsten var 101 Mkr enligt Reuters sammanställning av sju analytikers prognoser . I resultat för första kvartalet ingår en reavinst på ca 50 Mkr till följd av avyttringen av plast - och kartongföretaget Cerbo . Försäljningen ökade med 34 % till 1 . 213 Mkr , medan rörelseresultatet exklusive engångsposter minskade marginellt till 71 Mkr ( 72 ) . Höstens köp av PWA : s dekorpappersverksamhet med en omsättningen på ca 1 . 500 Mkr , har påverkat resultatet positivt . Beslutet om samgåendet mellan Munksjös kuvertverksamhet , Sture Ljungdahl , och konkurrenten Bongs Fabriker kommer att ge en realisationsvinst på 32 Mkr . Munksjö blir inledningsvis ägare till hälften av det börsnoterade bolaget . Antalet affärsområden har härigenom minskat från sju till fem med huvudinriktning på områderna massa , papper och förpackningar . Nedgången i massapriset under det första kvartalet har mer än väl kompenserats av en starkare dollar . " Producentlagren av massa i Nordamerika och Skandinavien har sjunkit , vilket lett till aviseringar om höjt pris under andra kvartalet " skriver bolaget . - Peter Fellman 08 - 700 1007 . ( c ) Reuters Limited 1997 . 
