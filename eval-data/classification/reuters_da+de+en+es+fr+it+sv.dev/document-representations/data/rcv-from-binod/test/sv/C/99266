SAMARBETE KRAV FÖR SJÄLVSTÄNDIGT VOLVO . GÖTEBORG , 7 nov ( Reuter ) - Samarbete är en förutsättning för Volvos självständighet . Volvo Personvagnar kommer att samarbeta med andra biltillverkare i framtiden . Det sade Volvo Personvagnars vice VD Sven Eckerstein på en konferens i Göteborg på torsdagen . " Samarbete är en förutsättning för Volvos självständighet . Idag vet vi hur det är att arbeta i ett joint - venture genom samarbetet med Mitsubishi i NedCar och det är viktigt . Samarbeten hör framtiden till " , sade Eckerstein . På frågan om Volvo Personvagnar i framtiden kommer att samarbeta med andra biltillverkare , svarade han : " Ja , det kommer vi att göra , men i vilken form kan jag inte säga idag . Det kommer att gälla allt från komponenter till kanske mer . " Förutom Mitsubishi - samarbetet samarbetar Volvo PV idag med fem stora underleverantörer ; japanska Aisin AW , svenska Autoliv , tyska Bosch och VW samt franska Renault . " Vi vill knyta ytterligare ett femtontal leverantörer till oss för våra kommande modeller " , sade Eckerstein . - Henrik Alberius 08 - 700 1250 . ( c ) Reuters Limited 1996 . 
