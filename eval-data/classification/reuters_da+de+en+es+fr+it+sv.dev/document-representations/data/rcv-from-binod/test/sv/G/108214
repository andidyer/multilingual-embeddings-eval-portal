* * * Från maktens korridorer - politisk krönika * * * . - Av Arvid Lagercrantz - STOCKHOLM , 16 maj ( Reuter ) - " Det finns ett betydande profileringsbehov för centern . " Så säger en välplacerad centerpartist till oss och det är säkert en allmän uppfattning bland centerpartisterna när det är en månad kvar till centerstämman i Haparanda ( 15 - 17 / 6 ) . Det stora problemet för Olof Johanssons parti är de svaga opinionssiffrorna : Sifo i april 5 , 7 % och Temo i april 5 , 5 % . I valet 1994 hade centerpartiet 7 , 7 % . Trots stort inflytande över viktiga delar av den socialdemokratiska regeringspolitiken tycks centern inte attrahera mer än kärntrupperna . Bättre blir det väl heller inte med öppen strid om partiledaren . Det är känt att om ett stort parti samverkar med ett litet kommer det lilla i skuggan av det stora . Centern fick erfara detta under 1950 - talet under koalitionen med socialdemokraterna . Partiet förlorade väljare för varje val och lämnade till slut koalitionen 1957 . Valet året därpå blev en stor centerframgång . Centern ökade med ett par , tre procentenheter till 12 , 7 % . Det blev början till den framgång som inleddes av Gunnar Hedlund och fullföljdes av Thorbjörn Fälldin med 24 , 1 % och den första icke socialistiska regeringen på 44 år . Det var 1976 och sedan dess har centern minskat i jämn takt : 18 , 1 % i valet 1979 , 15 % i valet 1982 , 10 , 1 % i valet 1985 , 11 , 3 % i valet 1988 , 8 , 5 % i valet 1991 och 7 , 7 % i valet 1994 . Hur ska då dagens centerledning agera ? Vi vet att de ledande centerpartisterna så ofta de kommer åt kritiserar blockpolitiken . De anser att långsiktiga lösningar på viktiga samhällsfrågor har en tendens att stoppas av blockpolitiken . Energifrågan och den ekonomiska politiken brukar nämnas som exempel . Förklaringen till centerns ovilja mot blockpolitiken är förstås också att centern i många stycken står för en mittenpolitik . Partiet vill ha ökad rättvisa för de svaga men också fritt företagande . Det är därför naturligt att centern hamnar mitt emellan de borgerliga partierna och de socialistiska . Eftersom politik i dessa tider nästan bara är ekonomi betyder det samarbete som centern bedriver med socialdemokraterna om ekonomin väldigt mycket . Normalt skulle det var en lång rad intressanta uppgörelser i riksdagens utskott så här i maj månad men nu är det nästan helt tyst eftersom centern redan gjort upp med socialdemokraterna . Det politiska intresset knyts istället kring måttligt viktiga prickningar av riksdagens konstitutionsutskott . För väljarna står det hela tiden klart att det är socialdemokraterna som backas upp av centern . Det tycks nästan vara som en koalition men utan centerstatsråd . Men centerledningen uppfattar det inte alls som så nära samarbete . " Vi är ett helt självständigt parti som bara tänker fullfölja de överenskommelser vi gjort , i övrigt har vi inga förpliktelser , " sade centerns andre vice ordförande Andreas Carlgren vid en pressträff i tisdags ( 13 / 5 ) . Han höjde också tonen när det gäller centerns motstånd mot EMU - EU : s valutaunion . Han talade om att centern vill teckna ett kontrakt med centerväljarna för att i alla fall åstadkomma en folkomröstning innan Sverige ändrar grundlagen för att gå med i EMU . Detta måste tolkas som ett sätt att medvetet höja tonläget även om själva ställningstagandet är det samma som tidigare . Det var ju förra årets centerstämma som sa nej till EMU . En viktigt del av centerns valplattform och profilering lär bestå av detta nej . Fredagen den 23 maj ska centerns partistyrelse fastställa valplattformen som sedan ska tas på stämman i Haparanda . Inför valet 1994 innehöll valplattformen ett klart uttalande att centern syftade till en icke socialistisk regering . En viktig fråga är förstås hur den formuleringen kommer att låta nu . Gång på gång kommer centern att avkrävas besked om vem eller vilka de vill samverka med i en regering efter 1998 års val . Det troliga är att centerledarna i det längsta kommer att ducka . Vi kommer att få höra att det är väljarna som avgör och att det vore fel att på förhand låsa olika möjligheter att bilda regering . Det pågående samarbetet med socialdemokraterna är endast ifrågasatt av en minoritet inom centern . Stämman i Haparanda kan därför inte väntas göra någon stor kursändring . Ändå är det tydligt att centern inte riktigt trivs med att uppfattas som stödparti till socialdemokraterna . Vi kan därför räkna med att centern försöker lyfta fram egna stabila ställningstaganden , som ska visa att centern är ett självständigt parti . - Stockholmsredaktionen 08 - 24 87 50 Arvid Lagercrantz är även politisk kommentator för Sveriges Radio P4 . Han har tidigare bland annat varit inrikespolitisk chef på Dagens eko och VD för Sveriges Riksradio . Arvid Lagercrantz skriver krönikor för Reuters varje fredag . ( c ) Reuters Limited 1997 . 
