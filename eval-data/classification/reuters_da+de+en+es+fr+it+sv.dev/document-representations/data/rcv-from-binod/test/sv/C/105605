Esselte ska bli effektivast i världen - VD . STOCKHOLM , 25 mars ( Reuter ) - Esseltes position där bolaget är störst försäljningsmässigt inom sina produktkategorier ger stora möjligheter att bli det mest effektiva bolaget i världen sin bransch . Det skriver Esseltes avgående koncernchef Bo Lundquist i sin kommentar till bokslutet . " Esselte är idag det mest internationella tillverkande företaget inom våra områden i Office Products . Försäljningsmässigt är vi störst inom de produktkategorier där vi är representerade . Vi är övertygade om att denna position , i kombination med våra kärnkompetenser inom teknologi och distribution , ger oss stora möjligheter att bli det mest effektiva bolaget i världen i vår bransch " , skriver Lundquist . På förvärvssidan upprepar Lundquist att Esseltes balansräkning tillåter att frigöra ca 1 , 5 Mdr för förvärv och menar att fler köp är att vänta . " Vi kommer att fortsätta vår aggressiva förvärvsstrategi . Förvärven kommer att vara av två typer ; förvärv som ger synergieffekter och förvärv som tillför nya prioriterade produkter inom våra kompetensområden " , skriver Lundquist som även lägger till att det kan bli aktuellt att avyttra verksamheter för att renodla affärsområdena . - Jörgen Österberg 08 - 700 1008 . ( c ) Reuters Limited 1997 . 
