BARA 29 % AV SVENSKARNA FÖR GEMENSAM INRE MARKNAD . STOCKHOLM , 14 okt ( Reuter ) - Endast 29 % av svenskarna anser det är nödvändigt med en gemensam inre marknad för att göra fortsatta framsteg att bygga Europa . Motsvarande siffra i samtliga EU - länder är 63 % . Det skriver Temo i ett pressmaterial om den svenska delen av opinionsundersökningen kring EU , som gjorts i samtliga EU - länder samtidigt på uppdrag av EU - kommissionen . Ett enda skattesystem anser 36 % av svenskarna vara nödvändigt medan 49 % av samtliga EU - medborgare anser att det behövs . Det land vars medborgare är mest nöjd med EU - medlemskapet är Holland , där 78 % av befolkningen anser EU vara bra för landet . Irland följer med 77 % , följt av Luxemburg där 73 % av befolkningen anser att EU är bra för landet . Sverige ligger sist i tabellen med 32 % av befolkningen som anser att EU är bra för landet . Motsvarande siffra i Österrike är 34 % och i Storbritannien 41 % . - Peter Fellman 08 - 700 1007 . ( c ) Reuters Limited 1996 . 
