ANALYS - P & U - AVGÅNG FÖRBRYLLAR , KURSRAS OMOTIVERAT . STOCKHOLM , 20 jan ( Reuter ) - Kursraset i Pharmacia & Upjohn ( P & U ) efter bolaget meddelat att John Zabriskie avgår som VD är till stor del omotiverat . Det anser de flesta analytiker Reuters talat med . " Jag tycker att kursnedgången är omotiverad för det här är ett bolag som håller på att få grepp om sina affärer och Zabriskies avgång påverkar inte det " , säger Gustav Rhenman , analytiker på Öhman . Avgången bedöms dock som mycket plötslig och spekulationerna är många och varierande kring det bakomliggande skälet . " Det måste ha varit någon form av oenighet i och med att han måste gå med omedelbar verkan . Och det är tydligt att fusionsarbetet inte har utvecklats enligt förväntningarna " , säger en analytiker . Han pekar på större personalavhopp inom P & U och menar att bolagets interna rutiner är bristande . Några analytiker misstänker att Zabriskie har fått en befattning på ett annat bolag . Andra tror att det är personliga skäl eller familjeangelägenheter som ligger bakom avgången . Ytterligare ett möjligt skäl sägs vara att Zabriskie helt enkelt längtar hem till USA . " Om det skulle komma fram att Zabriskie går till ett annat företag , då har vi fått det naturliga skälet och då är kursnedgången helt omotiverad " , säger Stefan Wikholm , analytiker på Handelsbanken . P & U hamnade i fritt fall efter bolaget meddelat om Zabriskies avgång . Kl . 14 . 50 noterades P & U i 269 , 50 kr , 14 , 50 kr ned över dagen . - Kristina Zetterlund 08 - 700 1005 . ( c ) Reuters Limited 1997 . 
