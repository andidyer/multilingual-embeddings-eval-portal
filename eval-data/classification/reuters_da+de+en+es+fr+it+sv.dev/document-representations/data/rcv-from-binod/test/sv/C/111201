Monark Stiga köper danskt cykelföretag . STOCKHOLM , 31 juli ( Reuter ) - Börge Kildemoes Cykelfabrik , som ingår i Monark Stigas affärsområde Cyklar , har köpt det danska cykelföretaget Everton Smith för ca 90 Mkr , skriver Monark Stiga i ett pressmeddelande . Varumärken utgör ca 24 Mkr av förvärvspriset medan 62 Mkr avser varulager och kundfordringar . Anläggningar svarar för ca 4 Mkr av priset . Monark Stiga räknar med att köpet sänker koncernens soliditet med ca 1 procentenhet till ca 27 % . Köpet innebär att Kildemoes tar över Everton Smiths försäljning och marknadsföring med 14 anställda , samtliga rörelsetillgångar , produktionsrättigheter och varumärken samt ett mindre försäljningsbolag i Tyskland . - Kristina Zetterlund 08 - 700 1005 . ( c ) Reuters Limited 1997 . 
