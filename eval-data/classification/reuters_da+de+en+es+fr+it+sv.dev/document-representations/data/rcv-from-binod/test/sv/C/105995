Fokus - ägare uppringd om försäljning i går - källa . STOCKHOLM , 4 april ( Reuter ) - Aktiekursen i Fokus Bank har stigit ovanligt kraftigt idag . Enligt en rad marknadsaktörer Reuters varit i kontakt med beror uppgången på ett hårdnackat rykte om att Handelsbanken är i färd att lägga ett bud om 70 kr per aktie på Fokus . Efter vad Reuters har erfarit blev dessutom en större ägare i Fokus Bank i går kväll uppringd av en mäklare han normalt inte har kontakt med som ville veta om han kunde tänka sig att sälja posten , och till vilket pris . " Detta är mycket ovanligt " , säger källan till Reuters . Redan i går kväll blev Fokus Bank omgärdat av ryktena som huvudsakligen kommer från London . " Jag har hört samma rykten . De ledde till hektisk aktivitet på morgonen . Jag har luskat lite , men det finns ingen grund att tro att ryktena talar sanning " , säger VD : n i Fokus Bank , Bjarne Borgersen , till Reuters . Kl . 13 . 30 stod Fokus - aktien 4 , 50 kr högre på 64 , 50 norska kronor . - Steinar Dyrnes + 47 22 93 69 02 . ( c ) Reuters Limited 1997 . 
