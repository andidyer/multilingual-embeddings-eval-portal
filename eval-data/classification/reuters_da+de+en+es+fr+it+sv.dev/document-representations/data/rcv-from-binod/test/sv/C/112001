Nobel Biocares vinst 39 Mkr jan - juni . STOCKHOLM , 19 aug ( Reuter ) - Medicinteknikföretaget Nobel Biocare gjorde en vinst efter finansnetto på 39 , 4 Mkr under första halvåret i år , en försämring från 59 , 2 Mkr motsvarande period i fjol . Försäljningen steg till 532 , 5 Mkr ( 486 , 3 ) varav Brånemark System stod för 517 , 6 Mkr ( 476 ) . " Efter ett svagt första kvartal tog försäljningen för Brånemark System åter fart " , skriver bolaget i delårsrapporten . Brånemark System ökade försäljningen med 18 % under andra kvartalet . Av koncernens försäljningsökning under halvåret på 9 , 5 % stod volym för 6 , 4 procentenheter och valuta för 3 , 1 % . Omvärdering av utestående valutakontrakt påverkade resultatet negativt med 5 , 1 Mkr ( 8 , 1 ) . Finansnettot sjönk med 4 , 4 Mkr till - 0 , 5 Mkr . Nobel Biocares rörelsevinst backade till 40 Mkr ( 55 , 4 ) och vinst per aktie sjönk till 1 , 83 kr ( 2 , 83 ) . - Joel Dahlberg 08 - 700 1007 . ( c ) Reuters Limited 1997 . 
