Kjell Nilsson vill inte bli slagträ i debatten . STOCKHOLM , 24 mars ( Reuter ) - Trelleborgs koncernchef Kjell Nilsson vill inte bli ett slagträ i den partipolitiska debatten . Det är skälet till att han tackar nej till styrelseposten i Vattenfall . " Då jag under inga omständigheter vill användas som slagträ eller på annat sätt bli indragen i en partipolitisk debatt , väljer jag att avstå från den erbjudna styrelseposten , vilket jag också meddelat industriministern " , säger Nilsson enligt ett pressmeddelande från Trelleborg . Kjell Nilsson framhåller att han ser det som en ytterst viktig uppgift att arbeta för att den svenska basindustrins energipriser står i paritet med utländska konkurrenters och att den långsiktiga energitillgången kan garanteras . - Erik Aronsson 08 - 700 1010 . ( c ) Reuters Limited 1997 . 
