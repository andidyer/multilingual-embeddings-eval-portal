Fortsatt deflation fram till juli - H & Q . STOCKHOLM , 6 maj ( Reuter ) - Deflationen kommer att hålla i sig under andra kvartalet 1997 trots en stark industrikonjunktur . Det skriver Hagströmer & Qviberg i ett marknadsbrev . " Först i samband med energiskattehöjningarna den 1 juli väntas det åter bli inflation " , skriver H & Q . H & Q spår att KPI stiger med 0 , 3 % i april vilket ger en årstakt på - 0 , 4 % . " Sammantaget får vi en bild av ett konjunkturläge ( i tillverkningsindustrin ) som är oväntat starkt och ett inflationstryck som är oväntat svagt " , skriver H & Q . Det är flera faktorer som gör att inflationstrycket fortsätter att falla , anser H & Q och pekar bland annat på exceptionellt låga inflationsförväntningar . " Inflationsförväntningarna är de lägsta som någonsin mätts upp i barometern ( KI : s ) . I industrin sjönk förväntningarna med 0 , 1 procentenheter till 1 , 0 % " , skriver H & Q . Andra faktorer är bland annat minskat kapacitetsutnyttjande , förväntningar hos företagen om minskad sysselsättning samt en liten andel företag som ser arbetskraftsbrist som en hämmande faktor . Statistiska Centralbyrån presenterar KPI för april 15 maj . - Charlotte Meynert 08 - 700 1071 . ( c ) Reuters Limited 1997 . 
