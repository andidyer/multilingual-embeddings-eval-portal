RÄTT TID DELA UT GRÄNGES - ELECTROLUX . STOCKHOLM , 24 jan ( Reuter ) - Electrolux anser tiden vara mogen för en avyttring av Gränges bland annat på grund av att vi befinner oss i botten av en konjunktur . Det sade Electroluxs koncernchef Leif Johansson på en presskonferens på fredag . " Vi tror att vi befinner oss på botten av en konjunktur och det känns som om tiden är mogen för Gränges att komma till börsen " , sade Johansson . Alla detaljer om kapitalstrukturen kommer 6 mars när prospektet släpps . Det blir ingen nyemission i samband med avknoppningen , enligt Johansson . " Gränges lämnar Electrolux balansräkning som ett färdigkapitaliserat bolag " , sade Johansson . Gränges kommer endast ha ett aktieslag och avknoppningsförhållandet gentemot Electroluxaktien är ännu inte fastställt . Johansson sade dock att det kommer hamna någonstans mellan 1 : 1 ocvh 1 : 2 per Electroluxaktie . - Peter Fellman 08 - 700 1007 . ( c ) Reuters Limited 1997 . 
