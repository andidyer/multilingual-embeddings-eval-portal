KLEINWORT SPÅR MASSAPRIS UNDER 500 USD I JANUARI . STOCKHOLM , 17 dec ( Reuter ) - Den brittiska investmentbanken Kleinwort Benson räknar med att massapriset faller kraftigt den närmaste tiden för att ligga under 500 dollar om en dryg månad . Orsaken är den oväntat kraftiga uppgången i Norscanlagren under november . " Det kommer säkerligen att falla under 500 dollar , förmodligen någonstans mellan 450 och 500 dollar " , säger Kleinwort Bensons skogsanalytiker Denis Christie till Reuters . Enligt preliminära uppgifter steg producentlagren av massa i Nordamerika och Skandinavien med 185 . 000 ton till ca 1 , 9 miljoner ton . " Det finns risk att lagren stiger ytterligare . Många kunder vill inte köpa nu eftersom de tror på lägre priser . Samtidigt är det svårt för många bruk att ta produktionsstopp under vintern " , säger Christie . Han tror att massapriset måste under " cash cost " ( enligt Christie ca 460 - 480 dollar ) för att tvinga fram nödvändiga produktionsstopp . " Om de ( massatillverkarna ) gjorde stopp på 4 - 6 veckor under det första halvåret 1997 , så kan vi få tillbaka en styrka i marknaden " , säger han . Christie tror att de dystra utsikterna för massapriset kan orsaka kursfall i europeiska skogsaktier , men att det blir en begränsad nedgång . " Det finns ju en del bedömare som fortfarande är optimistiska vad gäller möjligheterna att höja massapriset . . . Men jag tror att nedsidan är begränsad . Det har redan gjorts en hel del vinsthemtagningar sedan Norscansiffrorna släpptes " , säger han . - Joel Dahlberg 08 - 700 1011 . ( c ) Reuters Limited 1996 . 
