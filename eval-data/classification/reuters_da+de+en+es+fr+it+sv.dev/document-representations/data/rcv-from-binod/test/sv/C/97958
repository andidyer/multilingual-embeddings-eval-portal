VOLVO PV MINSKADE I JAPAN I SEPTEMBER . PARIS , 2 okt ( Reuter ) - Volvo Personvagnars försäljning i Japan under september i år minskade med 13 , 5 % till 1 . 552 bilar . Hittills i år har Volvo sålt 18 . 707 bilar , vilket är en uppgång med 22 % . " Vårt mål att sälja 23 . 000 bilar i Japan under 1996 ligger fast " , säger Ulf Thorne på Volvo PV : s informationsavdelning till Reuters . Han påpekar samtidigt att även om försäljningen i september minskade jämfört med september 1995 ökar fortfarande Volvos försäljning i Japan från månad till månad . " Om man jämför med augusti i år så ökade vi med nästan 100 bilar " , säger Thorne . En av anledningarna till den minskade försäljningen i september är , framhåller Thorne , den rekordtidiga lanseringen i Japan i år av 1997 års modeller . De lanserades redan i månadsskiftet juni / juli på grund av att 1996 års modeller var slutsålda . " I fjol skedde lanseringen under augusti / september . Lanseringar innebär extra hög omsättning och de månaderna har vi redan bakom oss i år . Dessutom var också september 1995 en ovanligt stark månad " , säger Thorne . - Henrik Alberius + 33 1 4221 5452 . ( c ) Reuters Limited 1996 . 
