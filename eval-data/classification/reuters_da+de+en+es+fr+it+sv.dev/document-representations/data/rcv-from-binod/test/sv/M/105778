Teknisk analys - Nya nedgångar att vänta . STOCKHOLM , 1 april ( Reuter ) - Två dagar av kraftiga nedgångar på Wall Street kommer utan tvekan att sätta en klar prägel på Stockholmsbörsen då handeln idag inleds efter påskuppehållet . Troligen kommer vi redan under de första dagarna att återigen hitta OMX - index någonstans i intervallet 2 . 080 till 2 . 115 , som utgör det första stöd - / motståndsområdet . Vad som sedan kommer att hända längre fram i veckan är till stor del avhängigt av den fortsatta utvecklingen på New York - börsen . Precis som befarat i förra veckans analys föll såväl S & P 500 - index som Dow Jones - index ner till sina stödnivåer vid 760 respektive 6 . 600 indexpunkter . Det mest troliga är därmed att den amerikanska marknaden nu rekylerar uppåt mot 780 respektive 6 . 800 , där motstånd finns . Alldeles säkert är detta emellertid inte , och något klart stöd för detta lite mer positiva scenario går heller inte att finna i de tekniska indikatorerna . Skulle nedgångarna istället fortsätta kan S & P och Dow utan vidare tappa ytterligare 40 respektive 400 punkter ner till de stöd som finns i form av de långa upptrenderna från slutet av 1994 . Vad som än händer är det emellertid svårt att göra några allt för positiva tolkningar av den kommande utvecklingen på Stockholmsbörsen , efter som den svenska marknaden utvecklats betydligt starkare än den amerikanska under en längre tid och därför har en betydande fallhöjd mot densamma . Ytterligare stöd finns vid cirka 2 . 050 , där trendlinjen från i sommras löper , samt vid 1 . 970 , där marknaden tog en kortare paus under januari . En av de aktier som det ser dystert ut för inför de kommande veckornas handel är Autoliv . Sedan aktien toppade på 352 kronor i början av mars har kursen succesivt fallit tillbaka på en i övrigt trött börs , samtidigt som aktien också utvecklats betydligt sämre än marknaden i övrigt . Säljsignalen bekräftas om kursen fortsätter ner under stödet vid 312 kronor . Men även om marknaden åter vänder uppåt och aktien klarar stt hålla sig ovanför denna nivå tyder det mesta på att den ändå kommer att ha en relativt svag utveckling . Modo lämnade köpsignal i februari då aktien lyckades ta sig över motståndet vid 212 kronor . Signalen var emellertid av sådan karaktär att aktien inte plockades med i portföljen eftersom det då förväntades att det skulle finnas starkare aktier att välja bland . Inom de närmaste veckorna kan det emellertid vara dags att titta närmare på aktien då skogsaktierna kan komma att stå emot en eventuell nedgång väl tack vare den starka dollarn . I det korta perspektivet räknar jag med rekyl ner mot 220 kronor . Ser aktien sedan ut att klara sig ovanför denna nivå kan det vara värt att chansa på köp . Definitiv köpsignal kommer om och när aktien bryter motståndet vid 235 . Atlas Copco fortsätter att befinna sig på randen till att bli utkastad ur portföljen , trots att aktien så sent som i fredags noterade en ny högsta kurs . Anledningen är aktiens trots allt relativt svaga utveckling under större delen av året . De senaste dagarnas utveckling har emellertid varit sådan att att de tekniska indikatorerna nu signalerar att det kan finnas ny luft under vingarna . Kortsiktigt är det dock troligast att aktien faller tillbaka på en i övrigt trött marknad . Stöd finns vid 180 respektive 175 kronor och i dagsläget blir beslutet att aktien får hänga med så länge den inte faller under den senare nivån . THOMAS STRIDSMAN ( Eventuella åsikter eller rekommendationer som framförs i artikeln är författarens och inte Reuters . ) . ( c ) Reuters Limited 1997 . 
