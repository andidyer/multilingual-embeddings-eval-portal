STARK DOLLAR POSITIVT FÖR MUNKSJÖ - VD . STOCKHOLM , 28 jan ( Reuter ) - Även om den fortsatt svaga utvecklingen på massapriset drar ner vinsten för Munksjö så är den starka dollarn desto mer positiv . För varje öre kronan stärks mot dollarn förbättras Munksjös resultat med 1 Mkr . Det uppger Munksjös VD Rolf Ekedahl för Reuters . " Det som är bra är de nuvarande dollarnivåerna . För varje öre på dollarn tjänar vi en miljon kronor " , säger Ekedahl , som dock inte vill uppge hur långa terminskontrakt Munksjö har på sina valutasäkringar . Ekedahl vill heller inte uppge hur valutaeffekterna slog på resultatet under det sista kvartalet 1996 , utan hänvisar till det definitiva bokslutsbeskedet 4 mars . Vad det gäller marknadsutvecklingen anser Ekedahl att det ser ut ungefär likadant som under det fjärde kvartalet . " Det fortsätter i samma stil där det fortfarande är osäkert om massapriset " , säger han . - Olle Lindström 08 - 700 1015 . ( c ) Reuters Limited 1997 . 
