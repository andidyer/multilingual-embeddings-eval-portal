S - E - BANKENS VINST STEG TILL 5 . 870 MKR . STOCKHOLM , 13 feb ( Reuter ) - S - E - Bankens vinst efter kreditförluster steg till 5 . 870 Mkr ( 3 . 486 ) för helåret 1996 . Kreditförlusterna netto landade på 1 . 105 Mkr och räntenettot steg till 7 . 576 Mkr ( 6 . 286 ) . Det framgår av bankens bokslutskommunike . Enligt en Reutersenkät väntade sig analytiker en vinst efter kreditförluster på 5 . 683 Mkr . S - E - Bankens styrelse föreslår att utdelningen höjs till 2 , 75 kr per aktie ( 1 , 50 ) . S - E - Banken tog under året marknadsandelar inom både hushållsutlåning och bolån . Markanden för hushållslån präglades under året av en fortsatt låg kreditefterfrågan , medan efterfrågan på bolånemarknaden var stark . Medan bankernas utlåning på företagsmarknaden ökade med drygt 8 % under 1996 ökade S - E - Bankens utlåning med bara 3 % . Utlåningen till storföretag minskade medan utlåningen till mindre och mellanstora företag ökade med 12 % under året för banken . Räntenettot steg med 21 % , främst till följd av fallande korträntor . De lägre räntorna gav ett bättre resultat från bankens värdepappersportföljer och en kraftig förbättring av avkastningen på kassan . De lägre räntorna minskade också kostnaderna för att finansiera bankens krympande problemtillgångar . Detta motverkades till viss del av att räntenettot från det egna kapitalet föll efter kapitaliseringen av Diligentia och de fallande räntorna . Provisionsnettot steg med 12 % till 4 . 699 Mkr , huvudsakligen till följd av ökade volymer inom aktiehandeln och corporate finance - verksamheten . Valutaagiot föll med 5 % till 873 Mkr . Kostnaderna steg , justerat för avsättningar , ersättningar , engångskostnader och ökade leasingavskrivningar , med 3 - 4 % , skriver banken . I bankens investmentportfölj finns ett orealiserat övervärde på 316 Mkr som inte finns redovisat i årets resultat och portföljen värderas därför till anskaffningsvärdet 8 . 692 Mkr . - Jörgen Österberg 08 - 700 1008 . ( c ) Reuters Limited 1997 . 
