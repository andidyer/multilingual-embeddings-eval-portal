Starkare krona mot TCW kan ge reposänkning - PW . STOCKHOLM , 6 juni ( Reuter ) - Om kronan stärks mot TCW - index kan det öppna för fler reporäntesänkningar . Den bedömningen gör den amerikanska investmentbanken PaineWebber i sitt marknadsbrev . " Med inflationsförväntningar på runt omkring eller under Riksbankens mål under de kommande två åren är risken för åtstramning liten " , skriver PaineWebber och tillägger : " Skulle kronan återhämta sig markant mot det handelsvägda indexet , som Riksbanken räknar med , kan de resulterande stramare penningpolitiska villkoren till och med öppna upp för en räntesänkning , även om det verkar otroligt för närvarande " . - Barbara Taltavull 08 - 700 1019 . ( c ) Reuters Limited 1997 . 
