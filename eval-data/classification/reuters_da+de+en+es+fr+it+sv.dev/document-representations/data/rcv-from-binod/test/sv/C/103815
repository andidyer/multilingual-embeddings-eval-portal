ASTRA , SCANIA VIKTIGA INNEHAV - DAHLBÄCK . STOCKHOLM , 20 feb ( Reuter ) - Investor kommer även i framtiden att vara stora ägare i Astra och Scania . Det skriver Investors VD Claes Dahlbäck i sin bokslutskommentar . " Värdemässigt är innehavet i Astra det största . . . Näst största innehavet är Scania . Vi avser forsatt att vara stora ägare i dessa företag , liksom i en rad andra internationella Sverigebaserade företag " , skriver Investor . Investor är nu ett finansiellt mycket starkt företag med resurser att göra nya investeringar . Intressanta områden för koncernen är exempelvis hälsovård , informationsteknologi , media , service och den finansiella sektorn . " Under året har vi inom vår internationella investeringsorganisation analyserat en mängd nya tänkbara investeringsobjekt " , skriver Investor . Nya investeringar ska komplettera huvudinnehaven och kommer inte att representera mer än högst 10 % av Investors samlade innehav under de närmaste åren . - Peter Fellman 08 - 700 1007 . ( c ) Reuters Limited 1997 . 
