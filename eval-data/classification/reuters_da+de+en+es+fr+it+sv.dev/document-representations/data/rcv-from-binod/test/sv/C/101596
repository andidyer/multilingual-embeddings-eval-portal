MÖLNLYCKES VD VILL SLÅ IHOP SCA - S HYGIENRÖRELSER . STOCKHOLM , 14 jan ( Reuter ) - SCA Mölnlyckes VD Kurth Augustson vill slå ihop Mölnlycke med SCA : s övriga hygienverksamhet , den så kallade tissuerörelsen , till en enhet . De samlade synergieeffekterna skulle uppgå till närmare 400 - 500 Mkr . Det sade Mölnlyckes VD Kurth Augustson vid ett frukostmöte anordnat av Nordiska Fondkommission i Göteborg på tisdagen . " Jag hoppas få hygiendelen helt integrerad . Synergierna inom SCA är betydande , uppemot 400 - 500 miljoner kronor " , sade Augustson och konstaterade att en del av dessa synergier redan utnyttjats , bland annat på marknadssidan . " Mölnlycke har hunnit längst på nya marknader inom SCA - koncernen . Här kan vi fungera som ett lokomotiv för resten av koncernen " , sade han . - Olle Lindström 08 - 700 1015 . ( c ) Reuters Limited 1997 . 
