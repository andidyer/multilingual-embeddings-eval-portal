LINDEX ÖKAR VINSTEN VERKSAMHETSÅRET 95 / 96 . STOCKHOLM , 7 nov ( Reuter ) - Lindex vinst före skatt steg till 115 Mkr verksamhetsåret 1995 / 96 jämfört med 76 Mkr i fjol . Exklusive engångskostnader ökade vinsten till 115 Mkr ( 104 ) . Det skriver Lindex i sin bokslutsrapport . Försäljningen steg med 5 , 1 % till 2 . 659 Mkr . I jämförbara butiker backade försäljningen med 4 , 0 % . Exklusive valutakursförändringar sjönk försäljningen i jämförbara butiker med 0 , 8 % . " Sammantaget ökade Lindex sina marknadsandelar under verksamhetsåret " , skriver bolaget . Styrelsen föreslår att utdelningen höjs till 2 , 50 kr per aktie från 1 , 50 kr . Under verksamhetsåret öppnade Lindex 23 ( 20 ) nya butiker . Av dessa öppnades 13 i Sverige , 5 i Norge och 5 i Finland . " Under de närmaste åren beräknas expansionstakten uppgå till ca 15 butiker per år " , skriver Lindex . Varulagret minskade till 521 Mkr ( 535 ) den 31 augusti . Varulagrets omsättningshastighet sjönk till 2 , 4 gånger ( 2 , 8 ) till följd av att marknaden utvecklades sämre än prognostiserat , enligt Lindex . " Under 1996 / 97 kommer en ökad andel varuinköp att göras från närliggande marknader med relativt korta ledtider , vilket väntas leda till en minskning av varulagret och en ökad omsättningshastighet " , skriver Lindex . Rörelsevinsten ökade till 146 Mkr ( 101 ) . Lindex har som målsättning att långsiktigt ha en utdelning motsvarande i genomsnitt ca 30 % av bolagets resultat efter skatt . - Kristina Zetterlund 08 - 700 1005 . ( c ) Reuters Limited 1996 . 
