PEAK PERFORMANCES VINST 1997 I NIVÅ MED 1996 - VD . STOCKHOLM , 9 jan ( Reuter ) - Peak Performances resultat 1997 kommer troligtvis att ligga i nivå med bolagets vinst 1996 . Omsättningen 1997 kommer dock att överstiga fjolårets . Det säger Peak Performances VD Peter Blom i en intervju med Reuters . Han upprepar bolagets prognos om en vinst före skatt på 29 Mkr 1996 . " 1997 blir lite av ett mellanår . . . vi har sagt att det blir ungefär samma vinstnivå som 1996 , dock på högre omsättning " , säger Blom . Blom påpekar att Sverige är en mogen marknad . Peak Performances försäljning kan dock komma att öka något i bolagets egna butiker . Dessutom kommer 1997 att belastas med kostnader för att utöka verksamheten . Peak Performances omsättning 1996 var ca 650 Mkr i konsumentledet , enligt Blom . " Totalt sett har våra utländska marknader stått för en tredjedel av våra sålda plagg . I Sverige var omsättningen ca 400 Mkr i konsumentledet och i övriga Europa var den ca 250 Mkr . Och av försäljningen i Sverige får vi i storleksordningen 220 - 230 Mkr och av de 250 Mkr får vi i storleksordningen 25 Mkr " , säger Blom . Peak Performances andel är mot bakgrund av royaltyuppläggen med bolagets importörer . För närvarande går ca 25 % av bolagets försäljning via egna butiker . " Det är inte omöjligt att den andelen kommer att öka något " , säger Blom . Han påpekar dock att återförsäljning fortsatt kommer att vara det viktigaste ledet för Peak Performance eftersom bolaget är inom en nischbransch . Bolaget kan lämna införsäljningssiffrorna för höstkollektionen 1997 i mars månad . - Kristina Zetterlund 08 - 700 1005 . ( c ) Reuters Limited 1997 . 
