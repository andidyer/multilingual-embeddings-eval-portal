Maktkamp i Skanska gav ingen delning - DI . STOCKHOLM , 28 feb ( Reuter ) - En maktkamp som pågått i Skanskas styrelse kulminerade på tisdagens styrelsemöte . Styrelsen stoppade då förslaget från Sven Hagströmer och Custos att stycka Skanska i två eller tre bolag , skriver Dagens Industri . " Beslutet i Skanskas styrelse blev en seger för industrialisterna " , säger en källa ' med inblick i spelet i Skanska ' till tidningen . Custos VD Christer Gardell vill inte kommentera uppgifterna . Vid presskonferensen i tisdags sade Skanskas VD Melker Schörling att han såg en styckning av bolaget som utesluten . Sven Hagströmer , som sitter som Custosrepresentant i Skanskas styrelse , är den som aktualiserat frågan om en uppdelning av Skanska , skriver tidningen . - Jörgen Österberg 08 - 700 1008 . ( c ) Reuters Limited 1997 . 
