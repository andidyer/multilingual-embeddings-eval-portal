KÄRNKRAFTFÖRHANDLINGAR SVEK MOT LO - JONSSON . STOCKHOLM , 9 jan ( Reuter ) - LO : s ordförande Bertil Jonsson skriver i en debattartikel i Dagens Nyheter att energiminister Anders Sundström har svikit LO och folkomröstningen 1980 när regeringen förhandlar med de gamla linje 3 - partierna centern och vänsterpartiet . " En socialdemokratisk regering kan rimligen inte , om man vill hålla sig till folkomröstningen , låta företrädare för centern och vänsterpartiet få ta över det gemensamma ansvar för energipolitiken som socialdemokraterna , folkpartiet och fackföreningsrörelsen en gång påtog sig . Enligt LO : s mening måste linje 2 : s energipolitik följas " , skriver Jonsson i artikeln . Jonsson menar att även om mycket av förutsättningarna har ändrats sedan folkomröstningen så ska resultatet fortfarande följas . " I flera avseenden är förutsättningarna annorlunda än 1980 . I samtliga fall förstärks dock riktigheten i att följa folkopmröstningsresultatet och använda våra kärnkraftverk ' under deras tekniskt säkra livslängd ' " , skriver Jonsson . - Jörgen Österberg 08 - 700 1008 . ( c ) Reuters Limited 1997 . 
