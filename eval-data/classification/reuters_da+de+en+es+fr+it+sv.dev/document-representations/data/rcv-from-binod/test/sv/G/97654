BUDGETEN TYNGER SVENSKA FÖRETAGARE - FR . STOCKHOLM , 20 sept ( Reuter ) - Statsbudgetens höga skatter och bidrag saknar radikalt omtänkande och tynger svenska företagare och löntagare . Den bedömningen gör Företagarnas Riksorganisation ( FR ) i en kommentar till budgetpropositionen . FR framhåller som exempel att inkomsskatten drabbar allt fler . " Att budgetunderskottet minskar är bra , men tyvärr är siffrorna friserade " , skriver FR i ett pressmeddelande . Till följd av att en avsättning till premiereserverna i det nya pensionssystemet på 15 Mdr har inkluderats i statsbudgeten är underskottet minst 15 Mdr högre , motsvarande 1 % av BNP , än vad som sägs , uppger FR . Socialdemokratin och de borgerliga partierna borde enas om att det mesta av ersättningen för ett jobb ska gå till den arbetande , anser FR . " Det vill säga att i grundlagen skriva in ett skattevärn som värnar den enskildes rätt att behålla det mesta av en inkomst " , säger Carl - Johan Westholm , VD i FR . - Kristina Zetterlund 08 - 700 1010 . ( c ) Reuters Limited 1996 . 
