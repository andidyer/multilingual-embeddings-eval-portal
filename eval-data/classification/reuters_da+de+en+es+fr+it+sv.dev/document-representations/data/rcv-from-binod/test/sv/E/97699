BARNFAMILJER FÖRLORARE , INTE PENSIONÄRER - FDEP . STOCKHOLM , 23 sept ( Reuter ) - Symbolen för en pensionär är inte längre den fattiga pensionären , utan en grupp människor som är rätt välbärgade . I stället är det de unga barnfamiljerna som har fått det allt sämre i Sverige . Så kommenterar planeringschef Hans Kilsved på finansdepartementet och chefen för fördelningspolitiska enheten på departementet Ingemar Eriksson , den fördelningspolitiska bilagan som fanns i fredagens budgetproposition . " Regeringen kommer framöver att bli jagad både av media och av väljare när det gäller de unga barnfamiljernas situation i Sverige " , säger Kilsved till Reuters . Den fördelningspolitiska bilagan , som presenterades vide en pressträff på måndagen , omfattar åren 1975 till 1994 . De faktorer som påverkar inkomstklyftorna mest är utbildningen och sysselsättningen . En märkbar förändring under de här åren är också hur pensionärerna som grupp har fått betydligt högre inkomster , konstaterar Ingemar Eriksson . - Peter Fellman 08 - 700 1007 . ( c ) Reuters Limited 1996 . 
