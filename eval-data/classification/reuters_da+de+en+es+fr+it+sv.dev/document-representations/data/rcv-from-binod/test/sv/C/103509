MTG , TELIA I SAMARBETE KRING DIGITAL - TV . STOCKHOLM , 17 feb ( Reuter ) - Kinneviks dotterbolag Modern Times Group ( MTG ) och Telia InfoMedia kommer att samarbeta kring i första hand utveckling av digital - TV i Norden . Sveriges Television och TV4 ingår också i samarbetet , uppger Telia InfoMedia och MTG i ett gemensamt pressmeddelande . " Även MTV3 ( Finland ) och andra programkanaler har i positiv anda deltagit i diskussionerna " , skriver de båda bolagen . Parterna kommer bland annat att utveckla en gemensam standard för kodning - och mottagningsutrustning för digitala TV - sändningar för satellit och kabel . " Genom att Nordens största aktörer väljer att samarbeta kring en gemensam teknologi innebär det att priserna minimeras och utbudet optimeras för kundens bästa " , kommenterar MTG : s VD Pelle Törnberg . - Kristina Zetterlund 08 - 700 1005 . ( c ) Reuters Limited 1997 . 
