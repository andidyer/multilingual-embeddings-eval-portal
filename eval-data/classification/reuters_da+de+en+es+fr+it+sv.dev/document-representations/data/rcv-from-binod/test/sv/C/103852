DAHLBÄCK SER GRÄNS FÖR LÅNGSIKTIGT ÄGANDE . STOCKHOLM , 20 feb ( Reuter ) - Investor står fast vid sin strategi att vara en långsiktig och aktiv ägare även i bolag som opererar i mogna branscher som SKF , Electrolux och Atlas Copco . Men det finns självklart en gräns för hur långsiktig företaget kan vara . Det sade Investors VD Claes Dahlbäck till Reuters på torsdagen . " Självklart är det ju så att marginalnyttan av ett aktivt ägande avtar ju längre man sitter kvar i samma bolag och ju mer mogen branschen är , men vi sitter ju inte på stora poster i de här bolagen av sentimentala skäl eller för att vi är dumma . Visst finns det en gräns för hur långsiktig man kan bli , men så länge innehaven möter våra avkastningskrav är det inget problem " , sade Dahlbäck . Han menade även att det långa ägarperspektivet öppnar nya investeringsmöjligheter . " Ta WM - data som exempel . Där blev vi inbjudna som ägare just på grund av att vi har en historia som långsiktiga stabila ägare " , sade Dahlbäck . - Jörgen Österberg 08 - 700 1008 . ( c ) Reuters Limited 1997 . 
