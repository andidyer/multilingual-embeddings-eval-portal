FÖRVIRRING KRING RIKSBANKSMÅL - H & Q . STOCKHOLM , 5 feb ( Reuter ) - Den uteblivna reporäntesänkningen på grund av en svag krona skapar förvirring kring Riksbankens mål , skriver Hagströmer & Qviberg ( H & Q ) i ett månadsbrev . " En så hård koppling till kronan riskerar också att skapa förvirring kring Riksbankens mål . Inflationsmålet får stå tillbaka för ett inofficiellt växelkursmål " , skriver H & Q . H & Q befarar att Riksbanken riskerar att hamna i en ond cirkel . " Man kan inte sänka därför att kronan anses för svag och så fortsätter kronan att försvagas därför att Riksbanken inte sänker och så vidare " , skriver H & Q . - Charlotte Meynert 08 - 700 1071 . ( c ) Reuters Limited 1997 . 
