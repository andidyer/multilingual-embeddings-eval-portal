Gotlands vinst sjönk till 3 , 6 Mkr . STOCKHOLM , 19 aug ( Reuter ) - Rederi AB Gotlands vinst efter finansnetto minskade till 3 , 6 Mkr första halvåret jämfört med 9 , 0 Mkr motsvarande period i fjol . Bolagets styrelse föreslår en inlösen av högst 1 . 575 . 000 aktier för 100 kr per A - respektive B - aktie . Gotlands B - aktie stängde på 80 kr på fredagen den 15 augusti . Utbetalning av inlösenbeloppet väntas ske under februari 1998 , under förutsättning att bolagsstämman godkänner beslutet . Anmälningstiden beräknas löpa från och med den 15 september till den 26 september . Rederi Gotland uppger att man vill utnyttja den goda likviditeten till att ge aktieägare möjligheten till ett högre pris på sina aktier än marknaden nu erbjuder . " Det har från ett flertal aktieägare framförts önskemål om en aktieinlösen för att erbjuda aktieägarna en möjlighet att minska sitt innehav " , skriver Rederi Gotland i ett pressmeddelande . Om inlösenerbjudandet accepteras till fullo minskar antalet aktier till 4 . 725 . 000 . Vinst per aktie ökar till 8 , 17 kr från 7 , 56 kr , baserat på 1996 års resultat . Bolagets soliditet minskar till 38 , 5 % jämfört med 45 , 8 % den 30 juni . Likvida medel sjunker till 45 , 6 Mkr ( 203 , 1 ) . " Familjen Nilsson med bolag samt Försäkringsbolaget Skandia , som tillsammans representerar mer än 58 % av rösterna och mer än 45 % av kapitalet avser att rösta för förslaget till inlösen på bolagsstämman " , skriver bolaget . Rederi Gotlands omsättning ökade till 132 , 6 Mkr första halvåret jämfört med 107 , 0 Mkr samma period i fjol . Bolaget avsatte 30 Mkr och har tidigare avsatt 70 Mkr för ombyggnadskostnader för fartyg . Avsättningarna avser främst ombyggnader på miljö - och säkerhetsområdet samt en upprustning av fartygen som ska ingå i Gotlandstrafiken . Bruttoinvesteringarna steg till 193 , 0 Mkr ( 140 , 7 ) . - Kristina Zetterlund 08 - 700 1005 . ( c ) Reuters Limited 1997 . 
