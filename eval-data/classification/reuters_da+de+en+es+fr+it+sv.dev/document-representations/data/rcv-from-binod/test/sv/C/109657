NCC får byggorder värd 143 Mkr . STOCKHOLM , 19 juni ( Reuter ) - Byggbolaget NCC får en order värd 143 Mkr som gäller utbyggnad av reningsverket Kungsängsverket i Uppsala , skriver NCC i ett pressmeddelande . Arbetena startar redan första veckan i juli och utbyggnaden ska vara färdig sommaren 1999 . " Den här ordern är särskilt glädjande mot bakgrund av den osäkerhet som uppstått med anledning av de ändrade besluten om de stora trafiklederna och infrastruktursatsningarna i Stockholmsregionen " , säger Bo Kednert , chef för den svenska verksamheten inom NCC Anläggning . - Peter Fellman 08 - 700 1016 . ( c ) Reuters Limited 1997 . 
