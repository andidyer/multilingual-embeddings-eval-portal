Diligentia lägger bud på Hufvudstaden Int . STOCKHOLM , 6 aug ( Reuter ) - Diligentia lägger bud på Hufvudstaden International . Blivande aktieägare i Hufvudstaden International erbjuds en aktie i Diligentia för 13 aktier i Hufvudstaden International . " Avsikten är att dela upp Diligentia i ett internationellt bolag och ett svenskt bolag som efter uppdelningen noteras separat " , skriver Diligentia i ett pressmeddelande . Det totala budvärdet motsvarar 1 , 03 Mdr och innebär en premie om 25 % baserad på genomsnittskurserna de senaste tio börsdagarna för aktierna . Blivande aktieägare i Hufvudstaden International som representerar mer än 77 , 0 % av kapital och röster har ställt sig positiva till budet , däribland Livförsäkrings Skandia , Custos , Trygg Ömsesidigt Livförsäkring och Robur aktiefonder . " Förvärvet av Hufvudstaden International innebär endast en marginell påverkan på Diligentias resultat efter finansiella poster för 1997 " , skriver bolaget . Diligentia spår en vinst efter finansiella poster men före rearesultat och eventuella upp - eller nedskrivningar på lägst 200 Mkr för 1997 före köpet av Hufvudstaden International . Avsikten med budet på Hufvudstaden International är att bilda ett stort internationellt fastighetsbolag med fokus på marknaderna i Bryssel , Paris och London genom att slå samman bolagens internationella fastighetsbestånd . De internationella fastigheterna hade ett totalt bokfört värde på 11 , 6 Mdr vid slutet av 1996 . Det bokförda värdet för de svenska fastigheterna var 10 , 4 Mdr . Samtliga aktier i det nya bolaget planeras att delas ut till Diligentias aktieägare med tillämpning av den så kallade Lex Asea . Utdelningen gör det möjligt för aktieägarna att välja exponering mot den svenska eller den internationella fastighetsmarknaden . Prospekt väntas offentliggöras kring den 1 september . Extra bolagsstämma i Diligentia kommer att hållas den 19 september . Hufvudstaden International noteras på Stockholms Fondbörs i augusti . - Kristina Zetterlund 08 - 700 1005 . ( c ) Reuters Limited 1997 . 
