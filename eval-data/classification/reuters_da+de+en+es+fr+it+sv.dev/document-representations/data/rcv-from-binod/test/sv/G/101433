ENERGISAMTAL HÖLL SIG TILL STORA DRAG . STOCKHOLM , 9 jan ( Reuter ) - Vid energisamtalen på torsdagen diskuterades energipolitiken i stort . Däremot talades det inte om datum för avstängning av en första reaktor . Det sade både energiminister Anders Sundström och centerns energipolitiska talesman Lennart Daleus till journalister efter dagens förhandlingar . " Vi har diskuterat energipolitiken i stort , men vilka frågor vill jag inte berätta " , sade Daleus . Regeringen och centern är fortfarande inte överens om tidpunkten för när en första reaktor ska stängas . Centern kräver 1998 medan socialdemokraterna talar om 2001 . " På den punkten har vi inte kommit överens " , sade Sundström . Den 14 mars ska regeringen lägga fram en proposition i frågan . " Innan dess måste vi komma till ett beslut " , sade Sundström . Förhandlingarna fortsätter nästa torsdag . - Olle Lindström 08 - 700 1008 . ( c ) Reuters Limited 1997 . 
