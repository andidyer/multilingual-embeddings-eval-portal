POSITIVA SIGNALER FÖR KVARTAL 4 - AVESTA . STOCKHOLM , 13 feb ( Reuter ) - Avesta Sheffield räknar med bättre priser och lägre kostnader under fjärde kvartalet 1996 / 97 än under det tredje . Det säger Adri De Ridder på investor relations till Reuters . " Prishöjningar är aviserade och vi tror att de går ignom . Samtidigt ska kostnaderna ned , det är något vi prioriterar . . . Det talar för en positiv effekt för bolagets resultat " , säger De Ridder . De Ridder påpekar att två viktiga producenter , Krupp Thyssen Nirosta och Acerinox aviserat prishöjningar på framför allt kallvalsade platta produkter . " Och då följer vi givetvis med " , säger han . En viktig faktor för priserna framöver är utvecklingen för nickel . " Om nickelpriset stiger , som det har gjort den senaste tiden , blir det lättare att höja priset " , säger han . Även den svagare kronan bidrar positivt , om än med en viss fördröjning . " På vissa affärer slår det direkt medan det på andra kan dröja ett kvartal eller ett halvår " , säger De Ridder . - Joel Dahlberg 08 - 700 1007 . ( c ) Reuters Limited 1997 . 
