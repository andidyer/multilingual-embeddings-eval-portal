ELECTROLUX SÄLJER FÖR 4 MDR I ÖSTEUROPA . STOCKHOLM , 29 okt ( Reuter ) - Electrolux räknar med en försäljningsvolym på 4 Mdr i år i östra Europa . Det sade Electrolux koncernchef Leif Johansson i en telefonkonferens på tisdagen . " Vid vårt första styrelsemöte i östra Europa idag här i Lehel i Ungern har vi konstaterat av vi kommer att sälja för 4 Mdr i östra Europa i år " , sade Johansson . Dessutom höjer marknaderna i Kina , Indien och Brasilien koncernens volym . Han underströk igen att Electrolux rörelseresultat i marknaderna utanför västra Europa och Nordamerika fortsatt att förbättras i år , trots stora satsningar på nya verksamheter . " Nu kommer ca 20 % av vår volym från dessa marknader " , sade Johansson . Han avvisade dock tanken på att Electrolux skulle flytta tillverkning från högkostnadsländer i väst till lågkostnadsländer i öst och syd . " Nej , det är inte aktuellt . Däremot kommer vi att styra våra investeringar så att en större del hamnar i Östeuropa , Asien och Latinamerika " , sade Johansson . - Henrik Alberius 08 - 700 1250 . ( c ) Reuters Limited 1996 . 
