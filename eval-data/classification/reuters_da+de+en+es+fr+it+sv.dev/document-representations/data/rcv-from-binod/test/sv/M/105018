Bankrally efter rykteseufori . STOCKHOLM , 13 mars ( Reuter ) - Banksektorn steg kraftigt under den tidiga eftermiddagshandeln på Stockholmsbörsen . Bakom uppgången ligger enligt analytiker en kraftig ryktessppridning om fusioner , uppköp och lönsamhet . Omsättningen i branschen var dock ganska stillsam . Dessutom låg den övriga börsen i koma vilket brukar skapa rallyn i vissa branscher . Vid tvåtiden hade Handelsbankens A - aktie stigit mest och klättrat 7 , 50 kr till 233 . Nordbanken hade gått upp 6 kr till 271 . S - E - Bankens A - aktie steg 1 kr till 81 , 50 . Ryktena om en fusion mellan S - E - Banken och Nordbanken har tagit fart igen . Idag är det regeringssammanträde , alltså kan vägen beredas för fusion . " Det har cirkulerat flera rykten om S - E - Banken . . . Och enligt de som tror att de vet något kommer det att hända i helgen . Men sådana rykten har vi hört flera gånger förut utan resultat " , sade en mäklare . Handelsbanken gick bäst och uppgången berodde på att under ett eventuellt fusionsarbete mellan konkurrenterna lär SHB kunna passa på att ta marknadsandelar , inte minst på grund av den då har sitt fusionsarbete med Stadshypotek bakom sig . Dessutom ska det cirkulera en positiv analys om Handelsbanken . Stora på köpsidan var Alfred Berg och Skandiabanken . " Det ska visst finnas en analys ute som tycker att Handelsbanken har släpat efter S - E - Banken rent kursmässigt . Dessutom kan fusionen ge större kostnadsbesparingar än vad som tidigare beräknats " , sade en mäklare . Uppgången i Nordbanken hänförs till rykten om att den holländska bankgiganten ABN Amro skulle vara intresserat av ett köp . Nordbanken har länge ansetts vara ett guldägg för flera banker och budrykten har inte lyst med sin frånvaro . - Henrik Persson 08 - 700 1011 . ( c ) Reuters Limited 1997 . 
