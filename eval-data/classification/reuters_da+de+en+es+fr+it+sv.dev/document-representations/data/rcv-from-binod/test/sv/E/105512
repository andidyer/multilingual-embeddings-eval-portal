Småföretagen spår starkare konjunktur 1997 . STOCKHOLM , 24 mars ( Reuter ) - Småföretagen spår en starkare konjunktur 1997 samtidigt som tudelningen i ekonomin består . Det framgår av småföretagsbarometern , som presenterades på måndagen av Föreningsbanken , Företagarnas Riksorganisation och LRF Konsult . " Konjunkturen bland småföretagen väntas bli bättre under 1997 efter att ha bottnat förra året . Starkast uppgång väntas ske bland de exportinriktade företagen medan utvecklingen bland de hemmamarknadsberoende företagen blir fortsatt svag " , skriver de . De större småföretagen , med 20 - 49 anställda , är väsentligt mer optimistiska om den framtida utvecklingen än de allra minsta företagen . Bland de större företagen ser tre företag av fyra möjligheter till expansion jämfört med två av fem bland de minsta företagen . I den hårda konkurrensen är företagen fortsatt återhållsamma med prisökningar . - Barbara Taltavull 08 - 700 1019 . ( c ) Reuters Limited 1997 . 
