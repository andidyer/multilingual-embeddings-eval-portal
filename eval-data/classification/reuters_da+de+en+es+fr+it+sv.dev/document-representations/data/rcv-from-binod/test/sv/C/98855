BURE SÄLJER MALMÖHUS TILL INVEST . STOCKHOLM , 29 okt ( Reuter ) - Investment AB Bure säljer Malmöhus till Industrifonden . Försäljningen innebär en renodling av verksamheten som ett led i Bures fokuseringsstrategi i vilken områdena hälsa och sjukvård samt IT / infomedia är centrala delar . Det skriver Bure i ett pressmeddelande . Malmöhus Invest investerar i teknikbaserade företag . Företaget bildades 1979 med affärsiden är att som minoritetsägare tillföra kapital och kompetens . Bure har ägt bolaget sedan 1994 . " Med försäljningen av Malmöhus Invest tar vi ett ytterligare steg mot en fokusering av vår verksamhet " , säger Roger Holtback , VD för Investment Bure . " Vi är övertygade om att Industrifonden är den långsiktiga och ansvarsfulla ägare som Malmöhus Invest nu behöver för en fortsatt god utveckling " , säger Ole Johansson , VD för Bure Utveckling . Parterna vill inte kommentera priset . " Vi kan säga att priset är i nivå med justerat eget kapital " , säger Hans Eric Melin , ansvarig för investor relations på Bure . - Peter Fellman 08 - 700 1007 . ( c ) Reuters Limited 1996 . 
