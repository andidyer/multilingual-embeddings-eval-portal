VBG ' s vinst krympte till 41 Mkr . STOCKHOLM , 27 feb ( Reuter ) - VBG Produkters vinst efter finansnetto för 1996 minskade till 40 , 8 Mkr jämfört med 1995 års vinst på 55 , 2 Mkr . Fjolårets vinst ligger i linje med den prognos på något över 40 Mkr som VBG lämnade i slutet av december i fjol . Den prognosen var en sänkning av en tidigare lämnad prognos på en vinst om cirka 50 Mkr . Styrelsen föreslår en utdelning på 2 , 50 kr per aktie ( 1 , 50 ) . Koncernens försäljning minskade med 3 % till 281 , 4 Mkr . " Efter eliminering av valutapåverkan är omsättningen under 1996 i nivå med 1995 års " , skriver VBG . Vinst påverkades negativt av kostnader av engångskaraktär på ca 6 Mkr , men framför allt av den lägre faktureringen , tillägger företaget . VBG väntar en stabil efterfrågan under 1997 på sina produkter . Undantaget är den brittiska marknaden , där efterfrågan spås minska något . En prognos för helåret 1997 lämnar VBG på bolagsstämman i slutet av april . - Henrik Alberius 08 - 700 1250 . ( c ) Reuters Limited 1997 . 
