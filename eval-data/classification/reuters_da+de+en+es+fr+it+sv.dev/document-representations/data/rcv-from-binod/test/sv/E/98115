UTRYMME FÖR LÄGRE REPORÄNTA , BNP - GAPET 3 % - SHB . STOCKHOLM , 7 okt ( Reuter ) - Det finns utrymme för Riksbanken att fortsätta sänka räntan . Inget inflationshot finns i sikte . Det sade Mats Kinnwall , ekonom på Handelsbanken , i samband med presentationen av sin forskningsrapport om det svenska BNP - gapet . " Åtminstone behövs det ingen räntehöjning " , sade Kinnwall . Han anser att det nuvarande BNP - gapet , det vill säga skillnaden mellan faktisk BNP och BNP när ekonomin utnyttjar samtliga resurser , kan vara minst 2 , 0 - 2 , 5 % . Enligt Kinnwall är det oerhört svårt att ge någon exakt siffra för BNP - gapet . " Men med en jämviktsarbetslöshet på antagna 6 % kan det vara hela 3 % " , säger Kinnwall . Den stora BNP - gapet medför att risken för stigande inflation är låg . " ( Jag har ) svårt att se att det finns något inflationshot idag " , sade Kinnwall . - Stefan Wictorin 08 - 700 1071 . ( c ) Reuters Limited 1996 . 
