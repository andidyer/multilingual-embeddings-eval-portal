Ingen inlösen i Ratos denna gång . STOCKHOLM , 22 maj ( Reuter ) - Under den senaste avstämningsperioden uppgick substansrabatten i Ratos till 15 % vilket innebär att ett inlösenförfarande inte utlöstes , skriver Ratos i ett pressmeddelande . Det tidigare påbörjade inlösenförfarandet fortskrider och utbetalning beräknas ske vid månadsskiftet juli / augusti . Ny avstämning mellan börskurs och substansvärde kommer att göras i samband med delårsrapporten den 13 augusti . Inlösen av Ratosaktier till fullt substansvärde kan ske vid upp till tre tillfällen om totalt 27 % av bolagets aktier och avstämning mellan börskurs och substansvärde sker kvartalsvis . Om de tre inlösentillfällena utlöses avser Ratos styrelse föreslå att avstämning mellan börskurs och substansvärde görs en gång om året . - Jörgen Österberg 08 - 700 1008 . ( c ) Reuters Limited 1997 . 
