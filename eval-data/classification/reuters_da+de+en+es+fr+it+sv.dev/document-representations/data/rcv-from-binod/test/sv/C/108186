Väsentliga synergier i nya Hufvudstaden . STOCKHOLM , 20 maj ( Reuter ) - Det fastighetsbolag som bildas efter fusionen mellan Hufvudstaden och Fabege kommer relativt snabbt att ge väsentliga synergieffekter . Det sade Fabeges VD Wigon Thuresson på en presskonferens på tisdagen . " Vi har inte kvantifierat synergieffekterna men min personliga uppfattning är att de är väsentliga och relativt snabbt på plats " , sade Thuresson och fortsatte : " I sådana här affärer överträffar alltid intäktssynergierna kostnadssynergierna . Att kunna erbjuda hyresgästerna flera lokaler i samma region gör bolaget kraftfullt " . Han ansåg att bolagets tillgång till parkeringsbolag också stärker intäktssynergierna . Han ville dock inte uttala sig om i vilken form parkeringsbolaget ska drivas . - Henrik Persson 08 - 700 1011 . ( c ) Reuters Limited 1997 . 
