Svensk export ökar 7 % under 1997 . STOCKHOLM , 5 mars ( Reuter ) - Svensk export kommer att öka med 7 % under 1997 . Den bedömningen gör exportrådet i sin första marknadsöversikt för året . " För 1997 gör vi prognosen att svensk export växer med 7 % i volym " , skriver exportrådet . Rådet förutsätter att kronkursen inte förstärks utan ligger kvar på ungefär den nuvarande nivån . Svensk export minskade efter tre starka år med 1 % i värde under 1996 , enligt rådet . Volymökningen var ändå betydande eftersom kronförstärkningen möjligjorde sänkningar av exportpriserna i svenska kronor . " Av de beräkningar över exportmarknadsandelarna i löpande priser . . . framgår att hälften av andelsförlusterna under krisåren 1987 - 92 hade återtagits 1995 . I och med den förstärkta kronkursen bör 1996 ha inneburit ytterligare andelsvinster i värde " , skriver exportrådet . Rådet bedömer att tillväxten i Västeuropa kommer att förstärkas något under året för att tillta ytterligare under 1998 . Tillväxten blir starkare än Europagenomsnittet i Storbritannien och Sveriges nordiska grannländer . " . . . något som givetvis gynnar svensk export till dessa viktiga områden . I Tyskland . . . ökar orderingången men den inhemska efterfrågan är klart dämpad och arbetslösheten växande " , skriver exportrådet . Rådet har uppreviderat sin prognos för Nordamerika något och räknar med att ekonomin utvecklas stabilt med bibehållen samhällsekonomisk balans . " Den starka utvecklingen i den amerikanska ekonomin kommer förmodligen snart att leda till korträntehöjningar i USA , något som dock inte behöver få någon verkan på korträntorna i Europa " , skriver exportrådet . Däremot tror exportrådet att den stigande dollarkursen kan innebära att de svenska långräntorna börjar stiga . - Peter Fellman 08 - 700 1007 . ( c ) Reuters Limited 1997 . 
