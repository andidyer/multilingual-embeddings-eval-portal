BPA NÅR REKORDNIVÅ EFTER RAPPORT ( RPT ) . STOCKHOLM , 22 aug ( Reuter ) - BPA har gått mycket starkt de senaste veckorna och fick ny fart efter halvårsrapporten i måndags . B - aktien steg på torsdagen med 30 öre till 18 , 30 kr vilket är den högsta nivån sedan mitten av 1993 . Sedan den nionde augusti har aktien stigit med 3 , 30 kr eller 22 % . Handeln har varit livlig och dagssnittet har den senaste veckan legat en bra bit över 100 . 000 aktier . " Det var en bra rapport . De infriade förväntningarna och resultatet går upp . Jag bedömer att det är en turn - aroundkandidat och att det till viss del redan är inne i den processen " , säger Bertil Nilsson på Nordiska Fondkommission . Han påpekar emellertid att det finns en del kvarvarande fastighetsengagemang . " Bolaget har en del indirekt ägande kvar i fastighetsbolag och det kan innebära en viss risk " , säger Nilsson . BPA gjorde under första halvåret i år en vinst efter finansnetto på 43 Mkr , en ökning från 20 Mkr första halvåret i fjol . Utvecklingen för resten av året bedöms som fortsatt positiv . Stefan Sundblom , analytiker på Swedbank , säger att många investerare är på jakt efter den typ av aktie som BPA är . " Många vill ha små bolag som gått dåligt och som har stor potential och nu har man hittat BPA " , säger han . Liksom Nilsson varnar han för bolagets engagemang på fastighetssidan . " Rörelsen ser bra ut och det är högkonjunktur inom ROT - sidan men det är varningstecken för fastighetstillgångarna i balansräkningen . De talar emot en placering i aktien " , säger han . - Joel Dahlberg 08 - 700 1011 . ( c ) Reuters Limited 1996 . 
