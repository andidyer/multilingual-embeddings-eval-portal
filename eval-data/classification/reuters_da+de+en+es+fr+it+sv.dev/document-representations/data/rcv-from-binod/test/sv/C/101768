VOLVO LV SPÅR ÖKAD FÖRSÄLJNING 1997 . BRYSSEL , 17 jan ( Reuter ) - Volvo Lastvagnar väntas öka försäljningen 1997 jämfört med förra året , då totalleveranserna minskade med 17 % till 63 . 682 lastbilar . Den bedömningen gör Volvo Lastvagnars VD Karl - Erik Trogen i en intervju med Reuters . " Svar ja " , säger Trogen på frågan om Volvo Lastvagnar väntas sälja fler fordon i år . Han vill dock inte ge några mer exakta prognoser . " Det är så marknadsrelaterat " , säger Trogen . Trogen säger också att han väntar sig att Volvo Lastvagnar kommer att gå med vinst i år i Sydamerika , efter att marknaden rasade 1995 . " Jag räknar med svarta siffror för 1997 i Sydamerika " , säger Trogen . Han tillägger att verksamheten sedan halvårsskiftet legat på break - even eller strax under i Sydamerika . Tillfrågad om hans bedömning av de olika marknaderna , säger Trogen att han tror Europa kommer att vara en stark marknad . Volvos bedömning idag är dock att den blir något svagare än 1996 . Den nordamerikanska marknaden väntas dock fortsätta att sjunka under året , och Trogen säger att Volvo lagt in i sina planeringsförutsättningar en nedgång på drygt 10 % . " De yttre förutsättningarna blir lite besvärligare för oss " , säger Trogen . Volvo satsar dock på att återta marknadsandelar på den nordamerikanska marknaden . Förra året föll andelen till ca 9 % från att tidigare legat på runt 12 - 13 % . " Vår ambition , det är att mycket , mycket snabbt ta tillbaka marknadsandelar . . . Åtminstone där vi var före det här tappet , det vill säga 12 - 13 % " , säger Trogen . - Fredrik Dahl + 32 2 2876811 . ( c ) Reuters Limited 1997 . 
