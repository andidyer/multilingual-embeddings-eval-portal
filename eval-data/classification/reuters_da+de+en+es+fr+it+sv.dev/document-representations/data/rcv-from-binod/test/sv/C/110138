ANALYS - Uppsida i Lindex efter rapport . STOCKHOLM , 30 juni ( Reuter ) - Lindex resultat bjöd på få överraskningar och ett flertal analytiker är fortsatt positivt inställda till bolaget med riktkurser på över 200 kr . Det säger analytiker som Reuters talat med . " Vi kommer att justera upp våra prognoser för kommande år och har fortsatt 235 kr som målkurs i aktien " , säger Stefan Brännlund , analytiker på Nordiska . " Vi har 230 som målkurs i Lindex , men det förutsätter att allt går bra . Det är inte en fundamental värdering utan utgår från att konsumtionen fortsätter att öka vilket bör gynna bolag som Hennes & Mauritz och Lindex " , kommenterar en annan analytiker . Kl . 13 . 45 noterades Lindex på 186 kr , vilket var 2 , 50 kr ned över dagen . Aktien föll sammanlagt 6 kr under torsdagen och fredagen efter bolaget lämnat sin niomånadersrapport . Lindex vinst före skatt ökade till 166 Mkr under de första nio månaderna verksamhetsåret 1996 / 97 jämfört med 105 Mkr motsvarande period föregående år . Resultatet var i stort sett i linje med marknadens förväntningar som pekade på en vinst på 170 Mkr , enligt Reuters enkät . Analytiker räknar med att Lindex försäljning ska få en hjälpande hand framöver av att konjunkturen tar fart . Samtidigt som bolagets resultat kommer att belastas av valutakursförändringar under verksamhetsåret 1997 / 98 , förväntas fackhandeln höja sina priser till följd av en starkare dollar . Dessutom bedöms priserna från leverantörer kunna förhandlas ned . " Det är inte en kronförsvagning nu utan en generell dollarförstärkning som därför kommer att påverka hela branschen och kedjorna kommer att kunna tvinga ned priserna från leverantörerna " , säger Stefan Brännlund . Lindex ekonomi - och finansdirektör Leif Larssons bedömning är att valutakursförändringar kommer att belasta bolagets resultat med mellan 15 och 20 Mkr under verksamhetsåret 1997 / 98 . Peter Eklöf , analytiker på Skandiabanken Fondkommission , räknar också med en prisökning som kan neutralisera valutaeffekten , men påpekar att Lindex - aktien haft en god utveckling och är rimligt värderad på nuvarande nivå . " Jag har ' neutral ' i Lindex . Även om jag kommer att justera ned min prognos för resultatet i år och höja prognoserna för kommande år så ändrar det inte min rekommendation . Förvisso är prisökningen positiv och kommer till viss del att kunna kompensera för valutaeffekten men samtidigt har kursen rusat upp kraftigt den senaste tiden " , säger Peter Eklöf . Analytiker applåderar Lindex målsättning att höja rörelsemarginalen till ca 10 % från nuvarande 8 , 0 % under de kommande två åren . Att varulagret minskade till 488 Mkr jämfört med 521 Mkr den 31 augusti 1996 bedöms också vara starkt med tanke på att bolaget öppnade 14 nya butiker under perioden . Ökningen av kassaflödet efter investeringar till 151 Mkr från 39 Mkr i fjol ses också som positivt . " Vår positiva syn på bolaget kvarstår . Lindex är kostnadseffektivt och har små butiker med en bra omsättning per kvadratmeter " , kommenterar en analytiker . De flesta analytikerna ställer sig också positiva till Lindex entre på den tyska marknaden . Bolaget planerar att öppna ca fyra butiker i Tyskland under våren 1998 och ytterligare fyra under hösten . Insteget i Tyskland väntas inte påverka bolagets resultat i någon större utsträckning inom den närmsta tiden , men kan vara de första små stegen i en framgångsrik etablering på en mycket stor marknad . " Det som är mest spännande med Tyskland är att potentialen nedåt är väldigt liten på kort sikt medan det finns en stor uppsida på lång sikt " , säger Peter Eklöf . - Kristina Zetterlund 08 - 700 1005 . ( c ) Reuters Limited 1997 . 
