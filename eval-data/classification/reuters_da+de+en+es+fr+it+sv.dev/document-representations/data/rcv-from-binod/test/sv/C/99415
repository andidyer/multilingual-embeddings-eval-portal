ELECTROLUX KAN SPARA GENOM FUSION . STOCKHOLM , 13 nov ( Reuter ) - Electrolux kan successivt minska sina kostnader genom att gå ihop med Refripar i Brasilien . Besparingar kan nås genom gemensam administration och finansiering av bolagets tre verksamheter i landet . Det säger Electrolux förste vice VD Lennart Ribohn till Reuters . " Det är klart att vi talar om miljoner dollar , men det är inte så mycket som 10 miljoner dollar " , säger Ribohn . Ribohn betonar att Electrolux verksamhet i Brasilien skulle bli mer effektiv och enhetlig . Marknadssidan skulle också kunna utnyttjas bättre . Brasilien är en framtidsmarknad , anser Ribohn . " Vi tycker bra om Brasilien och tittar hela tiden på möjligheter att bredda vår verksamhet där " , säger Ribohn . - Kristina Zetterlund 08 - 700 1005 . ( c ) Reuters Limited 1996 . 
