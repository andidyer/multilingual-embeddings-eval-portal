ÖKNING AV ORDERINGÅNG OVÄNTAT STOR - RAMQVIST . STOCKHOLM , 29 okt ( Reuter ) - Det är förvånande att Ericssons orderingång ökar mer i procent än faktureringen . Det säger bolagets koncernchef Lars Ramqvist till Reuters . " Jag är förvånad över att orderingången ligger högre i procent " , sade Ramqvist . Han räknar med att faktureringen kommer att börja visa större ökningstal i procent än orderingången men exakt när detta sker vågar han inte spå . Han påpekar att det kräver betydligt större ökning i reella tal i orderingången för att den procentuellt ska växa mer än faktureringen . Detta eftersom orderingången i kronor är större än försäljningen . Ericssons orderingång steg under de första nio månaderna med 22 % till 95 , 6 Mdr medan faktureringen gick upp 17 % till 78 , 2 Mdr . - Joel Dahlberg 08 - 700 1011 . ( c ) Reuters Limited 1996 . 
