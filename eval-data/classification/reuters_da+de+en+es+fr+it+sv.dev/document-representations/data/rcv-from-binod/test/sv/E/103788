ANALYS - BRA KPI - SIFFRA TALAR FÖR LÄGRE REPORÄNTA . STOCKHOLM , 20 feb ( Reuter ) - Konsumentpriserna ökade mindre än väntat i januari . Det talar enligt flera ekonomer för ytterligare sänkningar av reporäntan . Under månaden steg priserna med 0 , 1 % jämfört med en nedgång på 0 , 2 % i december . I årstakt sjönk priserna med 0 , 1 % i januari . Den förväntade ökningen var 0 , 4 % för månaden , enligt Reuters enkät . " Det är en kanonsiffra för marknaden och särskilt för de korta räntorna . Nu är det bara en tidsfråga innan Riksbanken sänker reporäntan igen " , säger Peter Lindquist , ekonom på HSBC Midland till Reuters . " Den har inget val , nu när vi hade deflation även i januari . Vår gamla prognos på en inflation på i genomsnitt under 1 % för helåret i år står sig fortfarande " , säger han . Under senare tid har marknadens fokus tenderat att flyttas över från inflationen till kronkursen . Det har berott på att denna försvagats i kombination med uttalanden från Riksbankens sida . I slutet av januari sade vice Riksbankchef Lars Heikensten att penningpolitiken var väl avvägd . Den information som inkommit om konjunktur - och prisutvecklingen talade , enligt banken för en mer positiv syn på inflationen 1997 . Men i motsatt riktning verkade en något svagare växelkurs än banken räknat med . Då hade det handelsvägda TCW - indexet klättrat upp till 120 , 77 . Riksbanken har tidigare angett intervallet 109 - 118 för kronans reala jämviktskurs . Som högst låg indexet på 122 , 57 den 6 februari . För närvarande ligger det på 119 , 6 . Kanske har ögonblicket kommit för Riksbanken att frigöra sig från TCW - utvecklingen . " Nu väntar jag mig att Riksbanken släpper sin koppling till TCW - index . All inkommande information visar att det finns utrymme för reposänkningar . Vi ligger kvar på vår prognos om en reporänta på 3 , 5 % första halvåret 1997 . Vi förväntar oss att den inhemskt genererade inflationen nu är under 1 , 5 % " , säger Björn Englund , ekonom på Unibank Markets . Riksbankens bedömning i inflationsrapporten i december var att inflationen i genomsnitt skulle bli knappt 1 , 5 % under 1997 . För januari bedömdes KPI : s årliga ökningstakt stiga till mellan 0 , 5 % till 1 , 0 % . Det var långt ifrån utfallet . " Det här ( KPI - siffran för januari ) underlättar för Riksbanken att ta ned reporäntan även om den på kort sikt styrs av kronkursen " , konstaterar Tomas Poussette , ekonom på Nordbanken . För närvarande ligger Riksbankens reporänta på 4 , 1 % . Reporäntan har inte sänkts sedan den 17 december då den senaste inflationsrapporten publicerades . - Barbara Taltavull 08 - 700 1019 . ( c ) Reuters Limited 1997 . 
