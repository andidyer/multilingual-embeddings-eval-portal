NCC LÄGGER BUD PÅ SIAB . STOCKHOLM , 18 feb ( Reuter ) - NCC erbjuder aktieägarna i Siab fyra aktier i NCC för varje sjutal aktier i Siab . Budet innebär en premie på ca 28 % , skriver NCC i ett pressmeddelande . Lundberggruppen accepterar budet och Sparbankernas aktiefonder ställer sig positiva till budet . Dessa två ägare har drygt 70 % av aktierna i Siab . NCC : s huvudägare Nordstjernan , med 68 % av rösterna , ställer sig bakom fusionen . Styrelsen i Siab rekommenderar sina aktieägare att acceptera budet . Budet är inte villkorat av att NCC får in över 90 % av Siab . Siabs ordförande Fredrik Lundberg föreslås bli vice ordförande . Ytterligare en representant för Lundberggruppen föreslås bli invald i styrelsen . Bernt Magnusson föreslås blir styrelseordförande , och även Hans Larsson föreslås som vice ordförande . Jan Sjöqvist kvarstår som VD och Siabs nuvarande VD Lars Wuopio utses till vice VD . Siabs resultat efter finansnetto för helåret 1996 beräknas bli 120 Mkr , medan NCC : s resultat efter finansnetto bedöms av företagsledningen uppgå till 460 Mkr . " Den goodwill som bedöms uppkomma till följd av samgåendet uppgår till ca 250 Mkr " , skriver NCC . NCC : s omsättning för 1996 uppgår till 23 Mdr , medan Siabs omsättning för 1996 är 10 Mdr . Det totala värdet av NCC : s bud på Siab beräknas vara 2 . 476 Mkr . - Peter Fellman 08 - 700 1007 . ( c ) Reuters Limited 1997 . 
