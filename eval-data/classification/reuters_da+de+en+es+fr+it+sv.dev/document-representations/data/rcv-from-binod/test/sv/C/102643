ASSI SER STYRKA I WELLPAPPMARKNADEN . STOCKHOLM , 3 feb ( Reuter ) - AssiDomän ser positivt på orderläget på wellpappmarknaden . Däremot finns fortfarande ett pristryck nedåt . Avgörande för utvecklingen framöver blir hur de närmaste 6 - 8 veckorna utvecklar sig . Det säger Ulf Kilander , VD för AssiDomän Packaging , till Reuters . " Orderläget är bättre än vad man normalt kan vänta sig den här årstiden och personligen ser jag ganska optimistiskt på framtiden " , säger han . På linersidan har Assi fullbokat i orderböckerna den närmaste månaden . " Vi har haft ett bra läge hela hösten och har det fortfarande . Och jag tycker att marknaden visar tecken på styrka " , säger Kilander som är full av tillförsikt . " Håller det här i sig de närmaste 6 - 8 veckorna kan vi få en ganska bra höst " , säger han . Det finns dock minusposter , dels ser det fortfarande något sämre ut på testlinermarknaden där råvaran består av returfiber , dels finns ett visst pristryck nedåt . " Vi får försvara priset hela tiden och det är inte tal om att kunna höja " , säger Kilander . - Olle Lindström 08 - 700 1015 . ( c ) Reuters Limited 1997 . 
