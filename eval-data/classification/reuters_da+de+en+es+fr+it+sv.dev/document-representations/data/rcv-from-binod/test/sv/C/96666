NEFABS VINST OFÖRÄNDRAD . STOCKHOLM , 27 aug ( Reuter ) - Nefabs vinst efter finansnetto var oförändrad på 25 Mkr för första halvåret i år jämfört med motsvarande period i fjol . Bolaget spår ett helårsresultat på cirka 50 Mkr . " Den stärkta svenska kronan bedöms ha påverkat koncernens rörelseresultat negativt med 4 Mkr jämfört med föregående år " , skriver bolaget i delårsrapporten . Nefabs fakturering ökade med 2 % till 281 Mkr . Bolaget har fattat beslut om att etablera en produktionsanläggning i Chicago - området . Investeringen i produktionsutrustning beräknas i en första etapp uppgå till cirka 14 Mkr och fullt utbyggd ge en kapacitet motsvarande cirka 65 Mkr årligen . Produktionsstart beräknas ske våren 1997 . - Pernilla Åkerström 08 - 700 1016 . ( c ) Reuters Limited 1996 . 
