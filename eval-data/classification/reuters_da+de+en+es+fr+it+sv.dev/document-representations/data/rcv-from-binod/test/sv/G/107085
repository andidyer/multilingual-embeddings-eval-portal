Regeringen utreder förstärkt medlingsinstitut . STOCKHOLM , 24 april ( Reuter ) - Regeringen beslutade idag att tillsätta en utredning för ett förstärkt medlingsinstitut när det gäller lönebildningen . Enligt kommittedirektivet ska en förstärkning på två plan utredas : Dels om institutet kontinuerligt ska följa utvecklingen av kollektivavtalen på arbetsmarknaden och dels om det ska ges ökade befogenheter och resurser . Syftet med förstärkningen ska enligt regeringen vara att främja en lönebildning som förbättrar förutsättningarna för ökad sysselsättning och prisstabilitet . Dessutom ska även den reala disponibla inkomsten öka . Förlikningsmannainstitutet bör därför ges en mer aktiv roll både när det gäller lönebildningen i stort och i de enskilda avtalsförhandlingarna . Utredningens arbete ska redovisas senast den 30 november 1998 . Till särskild utredare har regeringen utsett Svante Öberg , generaldirektör på Konjunkturinstitutet . - Charlotte Meynert 08 - 700 1010 . ( c ) Reuters Limited 1997 . 
