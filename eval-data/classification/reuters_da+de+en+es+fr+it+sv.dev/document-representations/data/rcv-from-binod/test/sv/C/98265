METRO WEEKEND ANMÄLER PRESSTJÄNST . STOCKHOLM , 10 okt ( Reuter ) - Tidningen Metro Weekend har anmält Pressens Morgontjänst till Konkurrensverket för missbruk av dominerande ställning . Det skriver Metro Weekend i ett pressmeddelande . Enligt Metro Weekend kommer Pressens Morgontjänst att säga upp nuvarande avtal om tidningen förlorar sitt distributionsstöd vid årsskiftet till följd av regeringens kulturproposition . " Vi vill att Konkurrensverket granskar om Pressens Morgontjänst kan hindra nya aktörer på marknaden efter påtryckningar från DN och SvD " , kommenterar Robert Braunerhielm , VD för MTG Publishing AB som ger ut Metro Weekend . Dagens Nyheter äger 80 % av Pressens Morgontjänst och Svenska Dagbladet äger resterande 20 % , enligt Metro Weekend . - Kristina Zetterlund 08 - 700 1005 . ( c ) Reuters Limited 1996 . 
