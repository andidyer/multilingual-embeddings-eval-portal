Bennet ökar i Getinge , Malmquist VD . STOCKHOLM , 3 mars ( Reuter ) - Carl Bennet lämnar VD - posten i Getinge för att i stället bli styrelsens ordförande . Johan Malmquist föreslås bli ny VD och koncernchef , skriver Getinge i ett pressmeddelande . Carl Bennet blir indirekt huvudägare i bolaget . Han ökar till 80 % av kaptial och 70 % av röster i Andersson & Bennet , det företag som har 13 % av kapital och 46 % av röster i Getinge . Den andra ägaren i Andersson & Bennet , Rune Andersson kommer att koncentrera sitt engagemang och öka sitt ägande i icke - noterade dotterbolag och intressebolag som han äger tillsammans med Bennet idag . Andersson kommer att lämna styrelsen i Getinge vid bolagsstämman . " Som blivande huvudägare i bolaget ser jag det stimulerande och naturligt att överta ordföranderollen " , säger Carl Bennet . Malmquist är för närvarande vice VD och ansvarig för Getinges affärsområden Arjo och Desinfektion . - Lena Torlegård 08 - 700 1018 . ( c ) Reuters Limited 1997 . 
