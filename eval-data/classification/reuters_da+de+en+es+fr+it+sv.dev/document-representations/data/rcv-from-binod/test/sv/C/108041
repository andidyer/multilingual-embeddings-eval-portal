Custos ska öka omsättningen i portföljen - VD . STOCKHOLM , 15 maj ( Reuter ) - Investmentbolaget Custos behöver öka omsättningshastigheten i sin portfölj för att nå målet om minskad rabatt på aktiekursen . Det sade bolagets VD Christer Gardell på en analytikerträff på torsdagen . På längre sikt kommer bolaget att arbeta för att få en premium i aktiekursen . " För att detta ska fungera måste bolaget göra affärer hyfsat ofta . Portföljen ska omsättas på kanske 4 - 5 år " , sade Gardell . En annan viktig faktor är att varje uppflaggning Custos gör i ett nytt bolag , följs av en kursuppgång i det bolaget . " Det är på det sättet man kan undvika fripassagerare , som köper aktier i våra innehav i stället för i Custos . Om kurslyftet blir kraftigt när vi flaggar upp blir det billigare för en investerare att köpa aktien via Custos än att gå in själv efter vår flaggning " , sade Gardell . För detta krävs det i sin tur att bolaget blir duktigt på att hitta företag med outlöst potential . " Vi vill inte ha företag som följs av kanske 50 analytiker . Möjligheten att vi ska hitta något som ingen annan gjort är liten i det läget . Vad gäller framtida investeringar är det mer sannolikt att vi investerar i mindre bolag , som exempelvis Svedala " , sade Gardell . Custos har 6 - 7 företag i en löpande prioriteringslista . Geografiskt riktar bolaget in sig på Norden , främst Sverige och Finland . Custos har under hösten och vintern köpt aktier i Svedala och äger ca 6 % av aktier och röster . - Joel Dahlberg 08 - 700 1007 . ( c ) Reuters Limited 1997 . 
