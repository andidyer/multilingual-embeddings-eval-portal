Atlas Copco köper 99 % av Prime Service . STOCKHOLM , 8 juli ( Reuter ) - Atlas Copco har förvärvat 99 % av utestående aktier i Prime Service för 32 dollar per aktie , uppger bolaget i ett pressmeddelande . Atlas Copco har fått alla nödvändiga tillstånd och kommer att konsolidera Prime Service per 1 juli . " Förvärvet är ett led i Atlas Copcos strategi att öka intäkterna från användandet av våra produkter till exempel tillbehör , service och utrustning " , säger Giulio Mazzalupi , VD och koncernchef för Atlas Copco . Förvärvet väntas få en positiv effekt på kassaflödet från 1998 , även om vinsten per aktie kommer att påverkas negativt med som mest 5 % under 1997 och 1998 . Köpet kommer att finansieras till största delen genom upplåning i amerikanska företagscertifikat . - Charlotte Meynert 08 - 700 1071 . ( c ) Reuters Limited 1997 . 
