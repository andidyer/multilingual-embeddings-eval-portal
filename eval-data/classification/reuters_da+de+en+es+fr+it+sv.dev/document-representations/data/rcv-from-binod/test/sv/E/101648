RÄNTEENKÄT - RÄNTOR STIGER PÅ LÅNG SIKT . STOCKHOLM , 15 jan ( Reuter ) - Både korta och långa räntor faller på kort sikt men spås om ett år ligga över dagens nivåer . Kronan väntas hålla en stabil kurs mot D - marken under 1997 . Det visar Reuters ränteenkät för januari . Riksbanken sänker reporäntan ytterligare men botten nås under tidig vår . I snitt förväntas reporäntan vara 3 , 75 % om ett år , med en botten på 3 , 53 % under det första halvåret . Det kan jämföras med dagens nivå på 4 , 10 % . " Jag tror vi kommer att se en medioker tillväxt under 1997 , men att konjunkturen svingar sig upp under 1998 . Därför bör profilen vara att reporäntan bottnar under det första halvåret för att sedan höjas . Man ser då en ökad inflationsrisk på grund av större tillväxt under 1998 och eftersom penningpolitiken dras med långa fördröjningar får Riksbanken börja höja långt i förväg " , säger en av ekonomerna . Men det är inte alla som säkert tror på en ökad tillväxt . " Sverige kommer att dra fördelar av ett starkt Norge och Finland , å ena sidan . Men å andra sidan är Sverige exportberoende och resten av Europa kommer att strama åt under 1997 och det kommer Sverige inte att dra några fördelar av " , säger Ian Ganna , ekonom på den amerikanska investmentbanken Chase . Ganna tror att långräntorna sjunker även på sikt . Den tioåriga obligationsräntan väntas i snitt ligga på 7 , 03 % om ett år , nära 40 punkter över dagens nivå . " Så småningom tar det fart i ekonomierna , framförallt i Tyskland . Tyska långräntor kommer då upp och de svenska räntorna följer med i den rörelsen " , säger Rikard Kull , ekonom på Posten . Sexmånadersväxlar antas följa samma mönster som den tioåriga obligationen . Rörelsen kan relateras till reporäntebotten . När den väl är nådd kommer också korträntorna att klättra upp . Om ett år beräknas sexmånadersväxeln ligga på 4 , 01 % och om tre månader på 3 , 48 % . På en måndas sikt spås halvårsväxeln sjunka till 3 , 57 % , från dagens 3 , 72 % . När det gäller kronan pekar enkäten på en stärkt och stabil kurs mot D - marken , både på kort och lång sikt . Snittkursen om tre månader beräknas vara 4 , 34 kr för att om ett år ha stärkts till 4 , 30 kr per D - mark . Detta kan jämföras med dagens kurs på 4 , 3540 kr mot D - marken . " Det finns goda argument för en stabil och stark krona gentemot D - marken . Fundamenta är starka i Sverige och vi har stora överskott i handelsbalansen " , säger Bengt Hansson , ekonom på Handelsbanken . Den senaste handelsnettosiffran ger stöd för den linjen . Handelsnettot för november visade på ett överskott på 12 , 5 Mdr . Det var cirka 1 Mdr mer än förväntat . - Charlotte Meynert 08 - 700 1071 . ( c ) Reuters Limited 1997 . 
