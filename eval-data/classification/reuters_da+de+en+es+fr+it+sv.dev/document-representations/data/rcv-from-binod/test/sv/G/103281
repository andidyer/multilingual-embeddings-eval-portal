NUDER EFTERTRÄDER DAHLGREN I STATSRÅDSBEREDNINGEN . STOCKHOLM , 13 feb ( Reuter ) - Riksdagsledamoten Pär Nuder har utsetts till statssekreterare i statsrådsberedningen . Nuder efterträder Hans Dahlgren som från och med den 4 augusti blir FN - ambassadör i New York , USA , skriver Statsrådsberedningen i ett pressmeddelande . Nuder kommer att tillträda den nya tjänsten den 19 februari . Dahlgren återgår då till utrikesdepartementet och kommer att ha särskilt ansvar för reformfrågor i FN . Nuder är riksdagsledamot , ledamot av justitieutskottet och suppleant i finansutskottet . Han är även politiskt sakkunning i statsrådsberedningen sedan 1994 och verkställande ledamot av statsministerns Östersjöråd sedan 1996 . - Kristina Zetterlund 08 - 700 1005 . ( c ) Reuters Limited 1997 . 
