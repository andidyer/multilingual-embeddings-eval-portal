Lund tror nytt EU - fördrag klart i Amsterdam . BRYSSEL , 10 juni ( Reuter ) - Det är fullt möjligt att EU - ledarna kommer överens om det nya fördraget vid toppmötet i Amsterdam nästa vecka , trots problemen som rör antagandet av stabilitetspakten . Den bedömningen gör den svenske chefsförhandlaren , statssekreterare Gunnar Lund . Lund och de andra förhandlarna träffades för sista gången i Bryssel för att försöka komma överens så långt som möjligt innan toppmötet den 16 - 17 juni . På frågan om han tror att man kan enas om det nya fördraget utan att ha nått överenskommelse om stabilitetspakten och det tillägg som den nya socialistregeringen i Frankrike vill ha , sade Lund : " Jag har inte hört några krav eller önskemål från fransk sida att man måste dröja med IGC av de skälen . . . så det bör vara möjligt . " Frankrike meddelade på måndagen att man vill ha ytterligare tid för att studera den pakt som ska garantera budgetdisciplin också efter införandet av den gemensamma valutan . Det var meningen att pakten skulle godkännas på mötet i Amsterdam men den franska begäran gör detta osäkert . En del EU - diplomater befarar att detta också kan äventyra planerna på att enas om det nya fördraget i Amsterdam . - Brysselredaktionen + 32 2 287 68 11 . ( c ) Reuters Limited 1997 . 
