Lindex vinst ökade 60 % till 130 Mkr . STOCKHOLM , 17 april ( Reuter ) - Lindex vinst före skatt steg till 130 Mkr under de första sex månaderna 1996 / 97 jämfört med 81 Mkr motsvarande period i fjol . Det var i linje med marknadens förväntningar som pekade på en vinst på 127 , 5 Mkr , enligt Reuters enkät . Försäljningen ökade till 1 . 503 Mkr ( 1 . 383 ) . Försäljningen i jämförbara butiker ökade med 2 , 9 % . Exklusive valutakursförändring var uppgången 3 , 3 % . Nyetablerade butiker svarade för en ökning på 5 , 8 % ( 9 , 0 % ) . " Lindex marknadsandelar fortsatte att öka . Lindex försäljning under första halvåret av verksamhetsåret 1996 / 97 har påverkats av en förbättrad efterfrågan främst i Sverige och Norge " , skriver Lindex i sin halvårsrapport . Bruttovinstmarginalen steg till 52 , 0 % ( 51 , 1 % ) . Kassaflödet efter investeringar förbättrades till 169 Mkr ( 6 ) . Lindex öppnade sex nya butiker under perioden ( 16 ) , varav två i Sverige , en i Norge och tre i Finland . Butiksnätet omfattade 242 butiker den 28 februari . " Expansionsprogrammet med totalt ca 15 nya butiker på den nordiska marknaden under innevarande verksamhetsår ligger fast " , skriver Lindex . Varulagret minskade till 471 Mkr ( 521 ) . Soliditeten steg till 44 % ( 36 % ) . - Kristina Zetterlund 08 - 700 1005 . ( c ) Reuters Limited 1997 . 
