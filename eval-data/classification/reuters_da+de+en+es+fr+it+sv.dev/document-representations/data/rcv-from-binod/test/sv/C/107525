Bianchi - köp tynger Monark Stiga 1997 - VD . STOCKHOLM , 5 maj ( Reuter ) - Monark Stigas köp av italienska cykelbolaget F . I . V . Edoardo Bianchi kommer att belasta resultatet i år . Det uppger Monark Stigas VD Salvatore Grimaldi för Reuters . " Vi kommer att ta väsentliga kostnader " , säger Grimaldi . Kostnaderna kommer främst att ligga på marknadsföring för att positionera Bianchis namn . Monark Stiga räknar även med positiva synergieffekter under 1997 . Dessa bedöms dock begränsas av att säsongen är slut och startar inte åter förrän i september . " Vi hoppas kunna få en hel del i synergier i år , men inte fullt ut . . . Det kan bli mellan en tredjedel och hälften av den fulla effekten " , säger Grimaldi . Han tillägger att det främst är på inköpssidan som den gynnsamma effekten kommer att ligga . Monark Stigas omsättning ökar med 430 Mkr till ca 3 . 900 Mkr till följd av köpet av Bianchi . Grimaldi vill inte kommentera den förväntade resultateffekten , men säger : " Vår målsättning är att ha 10 % i rörelsemarginal i koncernen . . . Det kommer inte att ske 1998 , men väldigt snart därefter . " Piaggio - koncernen , som står som säljare av Bianchi , har för avsikt att köpa aktier i Monark Stiga från huvudägaren VenCap Industrier . Grimaldi framhåller att köpet endast är av symboliskt värde . " Det rör sig om i nivån 1 % " , säger han . Monark Stigas marknadsandel ligger nu på mellan 11 % och 12 % i Europa . Siktet är satt på 20 % - 25 % . Grimaldi ser mest tillväxtpotential i Tyskland . " Sedan kan vi ta mer marknad i Holland , Italien , Österrike och Schweiz " , säger han . - Kristina Zetterlund 08 - 700 1005 . ( c ) Reuters Limited 1997 . 
