Autoliv Inc fullföljer bud på Autoliv . STOCKHOLM , 28 april ( Reuter ) - Autolivs aktieägare säger ja till samgående med Morton ASP . Autoliv Inc har över 90 % av kapitalet och rösterna i Autoliv , skriver bolaget i ett pressmeddelande . " Då även övriga villkor för erbjudandets fullföljande uppfyllts . . . fullföljer Autoliv Inc erbjudandet " , skriver bolaget . I samråd med Stockholms fondbörs har parterna kommit överens om att handel med Autoliv Inc : s depåbevis kommer att påbörjas 2 maj på Stockholmsbörsen . Sista dagen för handel med aktier i Autoliv på Stockholmsbörsen är 9 maj . Handel med Autoliv Inc : s aktier på New Yorkbörsen startar 1 maj . Autoliv Inc har också beslutat att förlänga anmälningstiden till och med 9 maj . I anslutning till utgången av den förlängda anmälningstiden avser Autliv Inc att inleda tvångsinlösen . - Peter Fellman 08 - 700 1007 . ( c ) Reuters Limited 1997 . 
