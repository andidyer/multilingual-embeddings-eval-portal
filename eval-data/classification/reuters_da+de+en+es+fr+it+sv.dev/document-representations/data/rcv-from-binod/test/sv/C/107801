Cardos vinst sjönk till 72 Mkr . STOCKHOLM , 12 maj ( Reuter ) - Cardos vinst efter finansnetto minskade till 72 Mkr årets tre första månader jämfört med 97 Mkr motsvarande period i fjol . Bolaget står fast vid prognosen om ett något bättre resultat efter finansnetto och avdrag för minoritetsandelar i år jämfört med 1996 . " Resultatnedgången var främst en följd av dels volymutvecklingen inom Cardo Door och Cardo Pump , dels ett försämrat räntenetto på grund av genomförda företagsförvärv och en minskad räntedifferens mellan den svenska kronan och de utländska valutor i vilka koncernen genom terminsaffärer valutasäkrar de utländska dotterbolagens kapital " , skriver Cardo i sin delårsrapport . Valutakursförändringar påverkade resultatet endast marginellt . Försäljningen ökade till 1 . 705 Mkr ( 1 . 404 ) . Nyförvärvade bolag svarade för nästan hela förbättringen . Cardo Doors rörelsevinst backade till 51 Mkr ( 60 ) . Cardo Pumps rörelsevinst föll till 35 Mkr ( 41 ) medan Cardo Rails vinst steg till 4 Mkr ( 1 ) . - Kristina Zetterlund 08 - 700 1005 . ( c ) Reuters Limited 1997 . 
