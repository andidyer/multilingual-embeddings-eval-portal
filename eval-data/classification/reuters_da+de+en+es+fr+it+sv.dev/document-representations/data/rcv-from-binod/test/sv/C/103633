ÖKAD PRISKONKURRENS I EUROPA - SCANIA . STOCKHOLM , 18 feb ( Reuter ) - Priskonkurrensen på marknaden för tunga lastbilar tilltog under hösten i Europa . Prispressen kommer att fortsätta under första halvåret i år . Det sade Scanias VD Leif Östling på en presskonferens på tisdagen . " Priskonkurrensen tilltog under hösten i Europa på en svagt minskande marknad . Visst känner vi av det som alla andra . Prispressen kommer att fortsätta ordentligt under första halvåret " , sade Östling . Han tillade att för Scanias del har sitautionen förbättrats av det faktum att företaget lyckats få ut ett nyhetsvärde på sin nya 4 - serie . " Vi har fått ut ett nyhetsvärde på 4 - serien på cirka 8 % " , sade Östling . Han sade också att Scania har ambition att växa på den europeiska marknaden och ta ytterligare marknadsandelar . I fjol ökade Scania sin marknadsandel i västra Europa till 15 , 5 % från 14 , 3 % . " Vi arbetar intensivt framför allt med de franska och tyska marknaderna . Men marknadsandelar är inte allt , vi styr på faktisk volym . Det gäller att väga pris och volym mot varandra " , sade Östling . - Henrik Alberius 08 - 700 1250 . ( c ) Reuters Limited 1997 . 
