KÖP ELEKTA PÅ LÅNG SIKT - BÖRSVECKAN . STOCKHOLM , 2 dec ( Reuter ) - Elektas resultat blir mediokert i år och nästa år kommer det att tyngas av bland annat samgåendet med Philips . Men på längre sikt är aktien en säker placering , skriver tidningen Börsveckan . " Strålkniven har fortfarande en enorm potential . Ca 90 % av marknaden återstår . Dessutom breddas verksamhetsfältet för strålkninven . Flera nya produkter verkar mycket lovande " , skriver tidningen och råder köp på lång sikt : " Den som planerar långsiktigt kan köpa redan nu . Den med kortare horisont ska nog inte vänta för länge " . Bolaget borde gynnas av den alltmer pressade ekonomin i den offentliga vården . " Nya mediciner och behandlingsmetoder kan bara etableras om de är kostnadseffektiva i förhållande till andra metoder . . . Kostnadseffektiviteten ( i strålkniven ) är överlägsen traditionell kirurgi och behandlingsresultatet bättre . Men bara 75 system finns installerade runt om i världen . Det är en knapp tiondel av den beräknade potentialen " , skriver Börsveckan . - Joel Dahlberg 08 - 700 1011 . ( c ) Reuters Limited 1996 . 
