SYNERGIER INOM LUX GYNNAR RESULTAT 1997 . STOCKHOLM , 6 dec ( Reuter ) - Electrolux kommer att genomföra ytterligare sammanslagningar inom koncernen för att effektivisera verksamheten och uppnå synergieffekter . Därmed kommer Electrolux resultat att gynnas 1997 . Det säger bolagets förste vice VD Lennart Ribohn till Reuters . " Jag tror inte att kostnaderna för att genomföra detta blir mycket stora . . . skulle det inte gynna resultatet skulle vi inte göra det " , säger Ribohn . Electrolux tittar bland annat på möjliga syneriger i Europa . Ribohn påpekar dock att detaljhandelsidan inte är lika utvecklad i Europa som i Nordamerika . Därmed kan det komma att bli svårt att genomföra operativa sammanslagningar i Europa . Interna synergier är dock aktuella , enligt Ribohn . Electrolux meddelade på fredagen att bolaget slår samman American Yard Products , Frigidaire Company och Poulan / Weed Eaters verksamheter kring tunga vitvaror och utomhusprodukter i USA och Kanada . - Kristina Zetterlund 08 - 700 1005 . ( c ) Reuters Limited 1996 . 
