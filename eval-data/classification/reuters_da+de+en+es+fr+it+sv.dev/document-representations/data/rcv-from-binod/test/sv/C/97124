ÖLSKATT STOPPAR SPENDRUPS INVESTERINGAR . HELSINGBORG , 6 sept ( Reuter ) - Spendrups kan inte investera mer med nuvarande skattenivå på starköl . Det sade Jens Spendrup , VD för bolaget till Reuters vid en pressträff på fredagen . " Just nu är det inte marginaler i industrin för att investera " , sade Jens Spendrup . Bolagets minskade försäljning gör att kapaciteten räcker i dagens läge . Dessutom betonade Jens Spendrup bolagets vinstras första halvåret i år . " Det gör att vi inte heller har mod att investera " , sade han . Den ökade totala ölinförseln genom smuggling och privatimport bedöms av bryggeriet stiga kraftigt i år jämfört med fjolårets införsel på 95 miljoner liter . " I år beräknar vi att den ligger på 133 miljoner liter " , sade Ulf Spendrup , bolagets vice VD . Spendrup har dock inte tappat marknadsandelar enligt Ulf Spendrup . " Vi har snarare ökat den jämfört med föregående år " , sade Ulf Spendrup . Enligt Jens Spendrup är bryggeriets nuvarande totala marknadsandel 23 % . " Vi ökar ungefär med 1 % varje år " , sade Jens Spendrup och framhöll att det är en snabbare tillväxt än den totala marknaden . Jens Spendrup framhöll att bryggeriets vinst för helåret kommer att bli väsentligt lägre än i fjol . Bryggeriet kommer inte heller att uppnå sin målsättning om en soliditet på 30 % och en räntabilitet på sysselsatt och eget kapital på 20 % i år . " I år kommer vi inte alls att nå dit " , sade Jens Spendrup . Spendrups prisökning i maj månad har höjt bolagets intäktsnivå enligt Jens Spendrup . " Vi har sett en påtaglig ökning i våra intäkter " , sade han . Jens Spendrup betonade att bryggeriets framtida framgångar beror på hur ölskatten kommer att utformas . " Ska vi få en ökning i försäljningen så måste vi få ned skatten runt 1 kr per procentenhet och liter " , sade han . - Kristina Zetterlund 08 - 700 1005 . ( c ) Reuters Limited 1996 . 
