Sandvik betalar amerikaförvärv kontant . STOCKHOLM , 19 juni ( Reuter ) - Sandviks köp av amerikanska Precision Twist Drill betalas kontant men bolaget vill inte uppge någon köpesumma . Det säger Sandviks vVD Leif Sunnermalm till Reuters . " Bolaget var ett familjeägt bolag och vi har kommit överens med familjen om att inte berätta köpesumman . Men vi betalar förvärvet kontant " , säger Sunnermalm . Han tillägger att köpet kommer att stärka Sandviks resultat . " Vi gör inga köp som inte stärker vårt resultat . Men på kort sikt kommer det att bli en del omstruktureringskostnader . Vi har räknat på det men jag vill inte precisera några siffror . . . men Precision är lönsamma " , säger Sunnermalm . Precision kommer att ingår i dotterbolaget CTT Tools . Den främsta anledningen bakom köpet var att stärka positionen på den amerikanska marknaden . Av Precisions omsättning på 1 Mdr kommer ca 90 % från den amerikanska marknaden . Bolaget beräknas ha en marknadsandel på 20 % - 25 % i sitt huvudområde spriralborrar . " Genom förvärvet köper vi in oss i USA och ökar väsentligt vår omsättning på marknaden " , säger Sunnermalm . CTT Tools hade innan förvärvet en omsättning på 2 Mdr spridd över hela världen . - Henrik Persson 08 - 700 1011 . ( c ) Reuters Limited 1997 . 
