Föreningsbankens rörelsevinst 278 Mkr . STOCKHOLM , 29 april ( Reuter ) - Föreningsbankens rörelsevinst ökade till 278 Mkr för årets tre första månader jämfört med 225 Mkr motsvarande period i fjol , skriver banken i sin delårsrapport . Kreditförlusterna , inklusive värdeförändringar på övertagen egendom , minskade till 190 Mkr från 273 Mkr . Koncernens räntenetto förbättrades till 912 Mkr ( 841 ) . " Efter beaktande av den för 1997 höjda avgiften för insättningsgarantin på 60 Mkr ( 30 Mkr ) , beräknad till 240 Mkr för helåret 1997 , ökade räntenettot med 8 % " , skriver banken . Volymökningar för både in - och utlåning liksom färre problemkrediter bidrog till förstärkningen av räntenettot , enligt banken . Intäkterna steg 2 % till 1 . 214 Mkr . De finansiella transaktionerna resulterade i en nettoförlust på 44 Mkr ( + 31 Mkr ) . Räntenedgången under fjolåret förbyttes i en ränteuppgång under inledningen av 1997 . " Förlusterna under 1997 är huvudsakligen orealiserade " , skriver banken . Övriga rörelseintäkter minskade med 23 % till 99 Mkr . Driftsnettot inklusive räntebidrag sjönk till 98 Mkr ( 135 ) . Kostnaderna ökade med 7 % till 746 Mkr , delvis beroende på kostnader av engångskaraktär . Personalkostnaderna innefattar en löneökning på 3 % , ökad övertidsersättning och högre avvecklingskostnader . Problemkrediterna minskade med 36 % till 1 , 9 Mdr netto . Osäkra fordringar svarade för 1 , 6 Mdr . Reserveringsgraden för osäkra fordringar förblev oförändrad på 51 % . Utlåningen till allmänheten ökade med 15 % till 90 , 9 Mkr . Bankens inlåning från allmänheten ökade med 2 % till 63 , 4 Mdr . - Peter Fellman 08 - 700 1007 . ( c ) Reuters Limited 1997 . 
