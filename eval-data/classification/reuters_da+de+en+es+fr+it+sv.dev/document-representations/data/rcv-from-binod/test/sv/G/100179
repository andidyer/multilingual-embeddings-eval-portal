AVVECKLING 1998 ' SYMBOLFRÅGA ' - JOHANSSON . STOCKHOLM , 3 dec ( Reuter ) - Centerledaren Olof Johansson antydde vid en pressträff att partiet kan backa från sitt krav att kärnkraftsavvecklingen ska inledas under 1998 . " Det viktiga är inte symbolfrågorna som lyfts fram , utan hur ekonomiska och andra styrmedel används för att nå fram till beslutet i folkomröstningen " , sade Olof Johansson . På Reuters direkta fråga om kravet på att kärnkraftsavvecklingen inleds under nuvarande mandatperiod , svarade Johansson : " Det är en högst reell åtgärd men den har också ett högt symbolvärde . " Johansson hoppas att de pågående energiöverläggningarna ska leda fram till att kärnkraftsavvecklingen inleds före 1998 med stöd från socialdemokraterna . " Jag utgår från att de rättar sig efter sitt kongressbeslut och sin regeringsförklaring " , sade Johansson . - Erik Aronsson 08 - 700 1010 . ( c ) Reuters Limited 1996 . 
