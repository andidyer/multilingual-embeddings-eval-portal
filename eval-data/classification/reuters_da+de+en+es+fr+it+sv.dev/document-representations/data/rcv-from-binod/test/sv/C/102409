P & U I SAMARBETSAVTAL MED TAKEDA . STOCKHOLM , 29 jan ( Reuter ) - Pharmacia & Upjohn ( P & U ) och Takeda Chemical Industries har tecknat ett samarbetsavtal om marknadsföring av P & U : s rökavvänjningsprodukter , tuggummi och plåster i Japan . Det uppger P & U i ett pressmeddelande . Nikotintuggummit marknadsförs i Japan under varumärktet Nicorette som receptbelagt läkemedel av P & U . Takeda kommer parallellt att marknadsföra tuggummit under varumärket Nicotrol efter myndighetsgodkännande för receptfrihet ( OTC - status ) . " Avtalet innebär dessutom att Pharmacia & Upjohn och Takeda tillsammans kommer att arbeta för att nikotinplåstret uppnår receptfrihet " , skriver P & U . Fram till ett myndighetsgodkännade kommer P & U att fortsätta marknadsföringen av Nicorette som receptbelagt läkemedel i Japan . - Kristina Zetterlund 08 - 700 1005 . ( c ) Reuters Limited 1997 . 
