Ratos vinst föll till 7 Mkr . STOCKHOLM , 25 april ( Reuter ) - Investmentbolaget Ratos koncernresultat efter skatt föll till 7 Mkr ( 27 ) under det första kvartalet i år , skriver Ratos i sin delårsrapport . Substansvärdet , omräknat för split och med avdrag för utdelning , var den 23 april 78 kr per aktie . I periodens resultat ingår reavinster med 9 Mkr ( 19 ) , finansnetto med 25 Mkr ( - 3 ) , Inter Forwards resultat med - 7 Mkr ( 4 ) och omkostnader med 17 Mkr ( 19 ) . Ratos har nu inlett en ny avstämningsperiod för att påbörja ett andra inlösenförfarande . Villkoret för att detta ska påbörjas är att den genomsnittliga betalkursen på Ratos B - aktie under perioden från och med den 28 april till och med 21 maj uppgår till mindre än 80 % av det genomsnittliga substansvärdet . Ratos kommer att genomföra en genomlysning av hela Inter Forward - koncernen som ett led i förberedelserna för att börsnotera bolaget . Ratos beslutade i november 1995 att bli ett renodlat investmentbolag utan helägda dotterbolag och det finns planer på att på sikt genomföra en ägarspridning av Inter Forward . - Jörgen Österberg 08 - 700 1008 . ( c ) Reuters Limited 1997 . 
