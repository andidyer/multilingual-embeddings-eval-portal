Årsmöte godkänner Djurgården Hockeys börsnotering . STOCKHOLM , 5 juni ( Reuter ) - Djurgårdens IF Ishockeyförenings årsmöte godkände planerna att bolagisera och sätta Djurgården Hockey AB på börsen . Det uppger Djurgårdens IF Ishockeyförening i ett pressmeddelande . Beslutet innebär att hockeyföreningen för över den kommersiella verksamheten och de tillgångar som förknippas med elitverksamheten . Den tävlingsmässiga verksamheten kommer även fortsättningsvis att bedrivas inom föreningen , medan spelarna är anställda av aktiebolaget och ställs till föreningens förfogande . Ungdoms - och tävlingsverksamheten kommer fortfarande att ligga kvar i föreningen . - Jörgen Österberg 08 - 700 1008 . ( c ) Reuters Limited 1997 . 
