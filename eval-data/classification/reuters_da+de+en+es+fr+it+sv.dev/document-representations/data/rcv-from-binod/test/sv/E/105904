RRV reviderar ned budgetunderskott till 38 Mdr 1997 . STOCKHOLM , 3 april ( Reuter ) - Riksrevisionsverket ( RRV ) beräknar att statens budgetunderskottet blir 38 Mdr för 1997 . Det är en förbättring med 1 Mdr jämfört med RRV : s decemberprognos och 17 Mdr bättre än i regeringens budget . RRV : s prognos tar inte hänsyn till en eventuell utförsäljning av statens aktier i Nordbanken . Trots det räknar verket med att statsfinanserna påverkas av engångseffekter med mera på 37 , 5 Mdr 1997 . Under 1996 var engångseffekterna 89 , 9 Mdr . Statens inkomster beräknas uppgå till 632 , 7 Mdr och utgifterna till 670 , 3 Mdr 1997 . I förhållande till RRV : s föregående prognos ökar de utgifter som omfattas av utgiftstaket . Det beror främst på att bidrag till arbetslöshetsersättning beräknas stiga till följd av högre antagande om arbetslöshet . Avståndet till utgiftstaket uppgår enligt prognosen till 10 , 4 Mdr , vilket är marginellt högre än i statsbudgeten . Det har dock krympt med 7 , 4 Mdr sedan föregående prognos . Inkomsterna väntas stiga bland annat på grund av juridiska personers inkomstskatt . Antaganden om den ekonomiska utvecklingen minskar prognosen för inkomsterna . För 1998 och 1999 uppskattar RRV att inkomsterna uppgår till 655 Mdr respektive 679 Mdr . Den tidigare prognosen för 1998 var 650 Mdr . - Barbara Taltavull 08 - 700 1019 . ( c ) Reuters Limited 1997 . 
