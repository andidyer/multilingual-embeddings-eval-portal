ALLIANSER NATURLIGT FÖR VOLVO - NY VD . STOCKHOLM , 27 jan ( Reuter ) - Det är naturligt för Volvo att framöver titta på möjliga allianser eller förvärv . Det sade bolagets tillträdande koncernchef Leif Johansson på en presskonferens på måndagen . " I den här typen av bransch , vare sig det gäller bilar eller vitvaror så är det naturligt att titta på allianser . Om det innebär allianser eller reglrätta förvärv kan man titta på sedan " , sade Johansson . På frågan om det kan bli nya allianser inom Personvagnar sade Johansson : " Jag tror att man inte ska utesluta någonting , men just nu gäller det att mejsla ut en stark nischstrategi för Personvagnar . " Han poängterade också vikten av en stabil lönsamhet . " Det avgörande är att komma igång och tjäna ordentligt med pengar även över konjunkturcyklarna " , sade Johansson . - Joel Dahlberg 08 - 700 1007 . ( c ) Reuters Limited 1997 . 
