GE CAP OCH SBAB I SAMARBETE OM BOFINANSIERING . STOCKHOLM , 12 dec ( Reuter ) - GE Capital Finans och SBAB inleder ett samarbete inom bostadsfinansiering . Genom samarbetet får företagen möjlighet att förmedla varandras produkter . Det leder till att de båda företagen kan utöka sitt produktsortiment och ge högre service , skriver bolagen i ett gemensamt pressmeddelande . Samarbetet innebär att SBAB kan komplettera de egna bottenlånen genom att förmedla GE Capital Finans topplån , samtidigt som GE Capital Finans kan förmedla SBAB : s bottenlån till den egna kundbasen . " Eftersom våra produkter inom bostadsfinansiering kompletterar varandra tjänar både vi och kunderna på ett samarbete , säger Peter Gertman , vice VD för SBAB och Jan - Åke Karlsson , marknadsdirektör på GE Capital Finans . " Samarbetet gör att vi kan erbjuda ett konkurrenskraftigt alternativ till de traditionella bankernas produkter " , säger Gertman och Karlsson . - Peter Fellman 08 - 700 1007 . ( c ) Reuters Limited 1996 . 
