Latours vinst blev 450 Mkr 1996 . STOCKHOLM , 3 mars ( Reuter ) - Investmentbolaget Latours vinst efter skatt sjönk till 450 Mkr ( 470 ) 1996 , motsvarande 43 kr per aktie ( 34 ) . Substansvärdet var den 17 februari 585 kr per aktie . Utdelningen föreslås hållas oförändrad på 11 kr per aktie . Dessutom föreslår Latour att dotterbolaget Fagerhult delas ut till aktieägarna och att Fagerhult noteras på OTC - listan under våren 1997 . Vid utdelningen av Fagerhult kan lex Asea tillämpas , skriver Latour . Börsportföljens marknadsvärde uppgick den 17 februari till 4 . 724 Mkr , eller 454 kr per aktie . Om de rörelsedrivande dotterbolagen värderas enligt avkastningsprincipen med ett P / E - tal på 15 baserat på 1996 års resultat ökar substansvärdet med 131 kr . Därav det totala substansvärdet på 585 kr per aktie . Den sammanlagda faktureringen i Industri och handelsrörelserna uppgick under året till 3 . 918 Mkr ( 3 . 969 ) och resultatet efter avskrivningar till 260 , 5 Mkr ( 304 , 5 ) . Låg efterfrågan i Europa har gjort att kapaciteten i företagen inte utnyttjats fullt . Marknadsandelarna kunde i stort sett upprätthållas , men på bekostnad av försämrade rörelsemarginaler , skriver bolaget . För 1997 väntar sig Latour ingen förbättring av konjunkturen . " En påtaglig förbättring av konjunkturen är inte att förvänta under innevaranbde räkenskapsår , varför en lönsamhetsförbättring för koncernens industri - och handelsföretag måste ske genom fortsatta rationaliseringar och minskning av arbetskraftintensiv produktion . Även vid oförändrade försäljningsvolymer bör lönsamheten kunna ligga väl i nivå med vad som uppnåddes förra året " , skriver Latour . - Jörgen Österberg 08 - 700 1008 . ( c ) Reuters Limited 1997 . 
