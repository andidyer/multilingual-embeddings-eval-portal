Fler tror på ökad inflation - SKOP . STOCKHOLM , 20 mars ( Reuter ) - Pessimismen om den egna ekonomin minskar för andra månaden i rad i SKOP : s mätning av hushållens förväntningar i månadsskiftet februari - mars . Samtidigt ökar förväntningarna om att inflationen ska öka under det kommande året . I skiftet februari - mars trodde 23 , 1 % av hushållen att den egna levnadsstandarden kommer att minska på ett års sikt jämfört med 27 , 2 % i januari . Andelen som tror på ökad levnadsstandard minskade till 13 , 6 % från 13 , 7 % . Av hushållen räknar 18 , 7 % med att inflationen ökar under det kommande året jämfört med 18 % i januari . Andelen svenskar som tror på sämre ekonomi för landet ökade i februari - mars till 41 , 0 % ( 38 , 7 ) . Samtidigt trodde 21 , 4 % ( 24 , 2 ) på bättre ekonomi för Sverige . Fler svenskar tror dock att arbetslösheten kommer att minska jämfört med tidigare mätning . I februari - mars trodde 24 , 2 % ( 19 , 7 ) på minskad arbetslöshet medan 45 , 7 % ( 51 , 1 ) trodde på ökad arbetslöshet . Förväntningarna på stigande räntor förstärktes ytterligare under februari - mars . Drygt 41 % tror på stigande räntor ( 37 , 6 ) medan 15 , 3 % tror på en fortsatt räntenedgång ( 23 , 7 ) . Hushållens sparande visar inga tecken på att minska . Det var fortfarande 10 procentenheter fler som i februari - mars avsåg att spara mer under det närmaste året än tvärtom . - Peter Fellman 08 - 700 1016 . ( c ) Reuters Limited 1997 . 
