TEKNISK ANALYS - Avgörande inledning . STOCKHOLM , 2 juni ( Reuter ) - Den kommande veckans inledande handel kommer att bli avgörande för huruvida Stockholmsbörsen ska fortsätta uppåt eller åter vända ned mot 2 . 000 - nivån . Det mesta pekar på en ny nedgångsfas . Förra veckans fallande kurser på Stockholmsbörsen innebar att OMX - index åter fallit tillbaka till det viktiga stödet från den förra all - time high noteringen vid dryga 2 . 200 indexpunkter . Ett brott av denna nivå och det mesta tyder på att nedgången kommer att fortsätta ned mot ca 2 . 000 där stöd finns i form av botten från mitten av april . Vid en eventuell ny uppgångsfas begränsas potentialen nu av toppen vid ca 2 . 300 . Ett scenario med fallande kurser bygger främst på den senaste tidens svajiga utveckling vi sett på Wall Street , där inflations - och ränteoron fortfarande är stor , trots att detta inte längre syns lika tydligt i de kommentarer och rapporter som kommer från New York . Den som studerat den senaste tidens kursutveckling kommer dock att upptäcka att volatiliteten fortfarande är mycket hög , vilket är ett tecken på den underliggande oron . Denna oro har i sin tur skapat en press på marknaden , vilket kommit till tydligt uttryck i de tekniska indikatorerna som nu börjat divergera kraftigt mot kursutvecklingen på såväl Dow Jones - index som S & P 500 - index . När nedgången kommer finns stöd , i form av topparna från februari och mars , för Dow Jones vid ca 7 . 100 indexpunkter . För S & P 500 - index del finns motsvarande stöd vid intervallet 800 till 820 . Det troliga är emellertid att nedgångarna kommer att bli djupare än så och att Wall Street återigen kommer att testa den långsiktiga upptrenden vid ca 6 . 500 ( Dow Jones ) respektive 760 ( S & P 500 ) . Trygg - Hansa vände uppåt något under slutet av april , efter att aktien testat den långa uppåtriktade trenden och 200 - dagars glidande medelvärde . Längre upp än till dryga 150 kr kom dock aktien inte innan en ny nedgångsfas åter är på väg att föra ned aktien till ett nytt test av upptrenden , denna gång vid ca 135 kr . Det troliga är att detta test åter misslyckas och att aktien rekylerar uppåt . Trots detta tyder emellertid det mesta på att aktien kommer att få svårt att långsiktigt övertyga mot marknaden i övrigt . För detta krävs åtminstone ett brott av motståndet vid ca 150 kr . Sydkraft lämnade köpsignal i början av april då aktien bröt motståndet vid 150 kr . Sedan dess har aktien fortsatt stadigt uppåt för att nu noteras i 178 kr . På denna nivå indikerar de tekniska indikatorerna på att vissa negativa divergenser är på väg att bildas , men ännu verkar det inte riktigt vara någon fara på taket . Skulle vi trots allt få en nedåtriktad rekyl räknar jag med att stödet vid 165 kr håller för test och därför borde erbjuda ett bra tillfälle till nya köp . MoDo har under de två senaste veckorna lämnat klara tekniska signaler om att aktien är på väg in i en ny vända nedåt mot det uppåtriktade trendstödet och 200 - dagars glidande medelvärdet vid ca 210 kr . Den snabba nedgång vi sett under de senaste dagarna kan dock komma att utlösa en uppåtriktad rekyl redan vid ca 225 kr . - Thomas Stridsman ( Eventuella åsikter och rekommendationer som framförs i artikeln är författarens och inte Reuters ) . ( c ) Reuters Limited 1997 . 
