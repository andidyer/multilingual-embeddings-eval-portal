Osäkerhet på marknaden hindrar köpintresse - SpB . STOCKHOLM , 24 mars ( Reuter ) - Signalerna från Riksbankens inflationsrapport gav en viss lättnad på räntemarknaden men mycket är ännu osäkert , vilket hindrar ett mera permanent köpintresse . Det skriver Sparbanken i sin veckoöversikt . " Närmast står FOMC och vårbudgeten . På längre sikt står S - kongressen och allmänt ökad osäkerhet om den långsiktiga ekonomiska politiken i vägen för lägre räntor " , skriver Sparbanken . Banken bedömer dock att reporäntan kan komma att sänkas ner till 3 , 75 % . Tidpunkten för en räntehöjning ligger lång framme . " Korrigeringen av den senaste tidens överdrivna rörelser för korträntorna är därför väl motiverad " , skriver Sparbanken . Konjunkturinstitutet väntas på onsdagen bekräfta en ljus utveckling för svensk ekonomi de närmaste åren , enligt banken . PPI för februari som också publiceras på onsdagen väntas stiga med 0 , 1 % , vilket skulle ge en årstakt på - 2 , 1 % . Handelsbalansen för februari väntas visa ett överskott på 8 , 2 Mdr , jämfört med 9 , 4 Mdr för ett år sedan . Konjunkturinstitutet bedömde i sin novemberprognos att underskottet i de offentliga finanserna för 1997 skulle bli 1 , 7 % för att vara i balans 1998 . " Troligtvis kommer KI att bekräfta det ljusa tillväxt - och inflationscenariot . Ytteligare något bättre offentliga finanser är också troligt " , skriver Sparbanken . - Peter Fellman 08 - 700 1007 . ( c ) Reuters Limited 1997 . 
