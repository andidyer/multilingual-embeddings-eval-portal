MODO PAPER BÄTTRE KV . 3 ÄN KV . 2 EXKL SÄKRINGAR . STOCKHOLM , 13 nov ( Reuter ) - Resultatet i MoDo Paper var bättre för tredje kvartalet än för andra exklusive valutasäkringar . Det framkom på bolagets presskonferens på onsdagen . " Det underliggande resultatet har gått upp ( tredje kvartalet jämfört med det andra ) . Det är framför allt MoDo Paper och Iggesund som relativt andra kvartalet förbättrat sina underliggande resultat " , sade MoDos koncernchef Bengt Pettersson . Modo Paper , som tillverkar finpapper och pappersmassa , gjorde inklusive valutasäkringar en förlust på 34 Mkr under tredje kvartalet . Pettersson ville inte precisera vad resultatet var exklusive säkringar . MoDokoncernens rörelsemarginal exklusive valutasäkringar steg till 10 % under tredje kvartalet jämfört med ca 6 % under det andra kvartalet . " Det är en riktigt hyfsad rörelsemarginal med tanke på omständigheterna " , sade Pettersson . Inklusive säkringar var MoDos rörelsemarginal 18 % . - Joel Dahlberg 08 - 700 1011 . ( c ) Reuters Limited 1996 . 
