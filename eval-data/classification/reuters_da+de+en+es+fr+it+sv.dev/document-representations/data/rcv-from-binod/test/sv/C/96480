SPARBANKENS VINST STEG 46 % JAN - JUNI . STOCKHOLM , 22 aug ( Reuter ) - Sparbanken gjorde under första halvåret 1996 en rörelsevinst på 2 . 474 Mkr , en ökning med 46 % jämfört med motsvarande period 1995 . Kreditförlusterna minskade samtidigt med 445 Mkr eller 33 % till 905 Mkr . Resultatet var något sämre än marknadens förväntningar , som enligt Reuters sammanställning låg på 2 . 519 Mkr . Intäkterna ökade med 6 % till 7 . 831 Mkr . Räntenettot sjönk till 5 . 043 Mkr från 5 . 204 Mkr men var i stort sett oförändrat om man tar hänsyn till kostnaden för insättningsgarantin , skriver banken . Utlåningen till allmänheten och kreditinstitut exklusive banker var vid halvårsskiftet 383 Mdr jämfört med 381 Mdr i slutet av mars och 382 Mdr vid årsskiftet . " Sparbanken Sverige visar en stabil resultatutveckling och bra räntabilitet på ägarnas kapital . Vår stora marknadssatsning under första halvåret har givit mycket goda resultat " , säger Sparbanken Sveriges VD Reinhold Geijer i en kommentar . Kostnaderna ökade 3 % till 4 . 452 Mkr . " Kostnaderna för jämförbar verksamhet minskade emellertid då förvärvet av Robur medförde att kostnaderna inklusive goodwillavskrivning ökade med 149 Mkr jämfört med första halvåret 1995 " , skriver banken . Koncernens problemkrediter netto minskade från 30 juni 1995 med 2 . 015 Mkr eller 20 % till 8 . 142 Mkr . Koncernens kapitaltäckningsgrad var 12 , 6 % varav primärkapitalrelationen var 6 , 4 % . - Joel Dahlberg 08 - 700 1011 . ( c ) Reuters Limited 1996 . 
