SCA utreder modernisering av sågar . STOCKHOLM , 7 april ( Reuter ) - Skogskoncernen SCA ska utreda om en eventuell modernisering av sågarna i Munksund och Holmsund ska aktualiseras . Det skriver SCA i ett pressmeddelande . Den genomgång som hittills har gjorts visar på att behovet av teknisk förnyelse är särskilt stor vid sågarna i Munksund och Holmsund . Eventuellt kan det bli aktuellt med ett helt nytt sågverk , skriver SCA . " Vår genomgång visar på ett stort behov av teknisk förnyelse främst vid sågverken i Munksund och Holmsund . . . En sådan satsning skulle ge sänkta produktionskostnader samtidigt som vi kan öka andelen kundanpassade trävaror " , skriver Tommy Sundin , VD för SCA Timber , i en kommentar . Något beslut är ännu inte taget . Tills vidare fortsätter produktionen vid Munksund och Holmsund på nuvarande nivå . " De olika alternativens lönsamhet kommer att vara avgörande vid ett beslut " , skriver Sundin . - Olle Lindström 08 - 700 1015 . ( c ) Reuters Limited 1997 . 
