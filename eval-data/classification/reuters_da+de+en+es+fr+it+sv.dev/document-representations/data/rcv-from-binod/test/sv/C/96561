CHOKLADFÖRSÄLJNING LYFTE CLOETTA . STOCKHOLM , 23 aug ( Reuter ) - Cloettas affärsområde Cloetta Choklad vände till en rörelsevinst på 16 Mkr första halvåret i år från en förlust på 11 Mkr motsvarande period i fjol . Ökad försäljning samt och bättre kapacietsutnyttjande i produktionen ligger bakom resultatförbättringen . " En annan viktig orsak till resultatförbättringen är den starkare svenska kronan som medfört att främst råvarukostnaderna minskat " , skriver Cloetta i sin halvårsrapport . Cloetta Choklads försäljning i Sverige steg 9 % i volym och 11 % i värde under halvåret . Affärsområdets marknadsandel i Sverige ökade något jämfört med samma tid i fjol . Försäljningen utanför Sverige ökade mycket kraftigt , främst i Danmark , Ryssland och Holland , uppger bolaget . Exporten stod för 32 % av den totala försäljningen jämfört med 30 % första halvåret 1995 . " Målet är att nå 40 % exportandel samtidigt som vi räknar med fortsatta försäljningsökningar i Sverige " , kommenterar Cloettas koncernchef Lennart Bohlin . Som följd av den ökade exporten förbättrades kapcitetsutnyttjandet i fabriken i Ljungsbro . - Kristina Zetterlund 08 - 700 1011 . ( c ) Reuters Limited 1996 . 
