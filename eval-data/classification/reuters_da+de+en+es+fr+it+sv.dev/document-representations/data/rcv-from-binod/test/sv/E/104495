H & Q tror räntegapet mot Tyskland faller i år . STOCKHOLM , 4 mars ( Reuter ) - Räntegapet till Tyskland kommer att minska under 1997 . Även om svensk finanspolitik lättar något under 1998 kommer den troligen att vara stramare än någon annanstans i Europa . Det skriver Hagströmer & Qviberg i ett månadsbrev . " Risken för att en slapp finanspolitik skulle medföra att inflationen tar fart bedömer vi därför som liten . Det är därför troligt att räntemarginalen mot Tyskland fortsätter att minska under året " , skriver Hagströmer & Qviberg . Det är starka fundamenta , och då framförallt Sveriges bytesbalansöverskott , som får H & Q att fråga sig om inte svenska räntor kan komma ned till tysk nivå . Sverige har ett bytesbalansöverskott på 2 , 5 % av BNP 1996 , vilket är det sjunde största inom OECD . H & Q påpekar också att den svenska inflationen är lägre än den tyska . - Charlotte Meynert 08 - 700 1071 . ( c ) Reuters Limited 1997 . 
