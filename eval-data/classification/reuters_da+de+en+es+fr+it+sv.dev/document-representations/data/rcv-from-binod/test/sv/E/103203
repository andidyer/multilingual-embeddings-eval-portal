INDUSTRIVINSTER ÖKAR 20 % 1998 - H & Q . STOCKHOLM , 12 feb ( Reuter ) - Industrins vinster ökar med 20 % under 1998 . Det skriver Hagströmer & Qviberg ( H & Q ) i sin konjunkturprognos för 1997 och 1998 . " Våra kalkyler tyder på att industrins vinster ökar med nästan 20 % 1998 " , skriver H & Q . Trots att 1999 inte ingår i prognosperioden tippar H & Q en lika stor vinstökning detta år . Bakgrunden till de stora ökningarna är en ökad efterfrågan , såväl inhemsk som utländsk . Det får enligt prognosen upp industriproduktionen med 5 % samtidigt som förutsättningarna för att höja priserna förbättras något . " Vi räknar med prishöjningar på i genomsnitt 3 % mellan 1997 och 1998 . Kostnadsökningarna hålls igen genom lägre timlöneökningar och stigande produktivitet " , skriver H & Q . Under 1997 beräknas vinsterna öka måttligt med någon procent . Produktionen beräknas öka med nästan 4 % men priserna väntas i stort sett vara oförändrade mellan 1996 och 1997 . - Charlotte Meynert 08 - 700 1071 . ( c ) Reuters Limited 1997 . 
