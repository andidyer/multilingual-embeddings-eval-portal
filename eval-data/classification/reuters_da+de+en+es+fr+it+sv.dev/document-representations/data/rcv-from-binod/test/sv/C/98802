AUTOLIV ÖKADE VINSTEN TILL 863 MKR . STOCKHOLM , 28 okt ( Reuter ) - Autoliv ökade vinsten efter finansnetto för årets första nio månader till 863 Mkr jämfört med 758 Mkr för motsvarande period 1995 . Periodens resultat var marginellt sämre än den förväntade vinsten på 870 Mkr , som var snittet i Reuters enkät inför delårsrapporten . Försäljningen under årets första tre kvartal steg till 8 . 552 Mkr ( 7 . 765 ) Vinsten efter finansnetto för tredje kvartalet steg till 246 Mkr ( 231 ) . " Förbättringen av ( niomånadersvinsten ) förklaras främst av högre intergrationsgrad och fortsatta besparingar " , skriver Autoliv i rapporten . Företagets försäljning steg 10 % under årets första nio månader , men den påverkades negativt av valutakursförändringar med 10 % medan företagsköp hade en positiv inverkan med 9 % . " Den underliggande försäljningsökningen var alltså 11 % " , skriver Autoliv . Den redovisade försäljningen av krockkuddar ( inklusive bilrattar ) ökade med 8 % till 4 , 0 Mdr , medan den ökade med 11 % om hänsyn tas till valutaeffekter och företagsköp . Den redovisade försäljningen av säkerhetsbälten ( inklusive stolskomponenter ) steg med 12 % till 4 , 6 Mdr och med 11 % efter justering för valutaeffekter och företagsköp . " Ökningen beror främst på Autolivs framgångsrika lansering av bältessystem med försträckare " , skriver Autoliv . Soliditeten backade något till 43 % ( 45 ) den 30 september jämfört med ett år tidigare , medan det egna kapitalet ökade till 2 . 890 Mkr ( 2 . 424 ) . " Räntabiliteten på eget kapital var oförändrad , 28 % " , skriver Autoliv . Kassaflödet före utdelning blev - 610 Mkr ( 388 ) under niomånadersperioden . Företagsköp minskade kassaflödet med 522 Mkr . Koncernen investerade 680 Mkr ( 482 ) i ursprungliga koncernbolag . - Henrik Alberius 08 - 700 1250 . ( c ) Reuters Limited 1996 . 
