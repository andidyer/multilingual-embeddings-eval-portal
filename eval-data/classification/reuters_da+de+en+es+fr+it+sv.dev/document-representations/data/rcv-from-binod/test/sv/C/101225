AKTIESPARARNA AVVISAR TORNETS BUD PÅ SIFAB - DI . STOCKHOLM , 2 jan ( Reuter ) - Tornets bud på Sifab är för dåligt , enligt Aktiespararna . De rekommenderar därför sina medlemmar att tacka nej till budet på 40 kronor per aktie som löper ut imorgon fredag , skriver Dagens Industri . Sifabs egen värdering visar att substansvärdet per aktie ligger kring 54 kronor . Det värdet är även bekräftat av Öhmans och Carnegie . Tornet lade i oktober ett ursprungligt bud på 36 kr , men efter massivt motstånd höjdes budet till 40 kr i slutet av november . Tornet kunde då sluta avtal om köp av aktier och konvertibler med Ica Finans och Handelsbanken . Sifabs största ägare , Sparta Holding som kontrollerar 38 , 8 % av aktierna , accepterade redan det första budet om 36 kr . Tornet kontrollerar efter affärerna drygt 50 % av aktierna i Sifab . Bedömningen är att Tornet kommer att få in ca 75 % av aktierna . Definitivt besked kommer från Tornet tisdagen den 7 januari , skriver Dagens Industri . - Elisabeth Kark 08 - 700 1005 . ( c ) Reuters Limited 1997 . 
