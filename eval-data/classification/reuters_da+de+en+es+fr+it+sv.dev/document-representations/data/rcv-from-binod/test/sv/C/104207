FoU - köp blir nog i nya områden - Astra . STOCKHOLM , 27 feb ( Reuter ) - Köper Astra FoU under de närmaste ett till två åren kommer det troligtvis att ske inom nya forskningsområden . Det säger Astras informationschef Staffan Ternby till Reuters . " Ja , det kan man säga . Men samtidigt är det svårt att för all framtid utesluta nåt förvärv inom våra existerande forskningsområden " , säger Ternby . Astras forskningschef Claes Wilhelmsson sade i samband med bokslutet att han är mycket nöjd med de projekt som finns i Astras forskningsportfölj . " Vi har så mycket vi kan klara av inom våra existerande forskningsområden " , sade Wilhelmsson . De områden som kan vara aktuella som nya prioriterade forskningsområden är benskörhet , cancer , MS , stroke , diabetes , åderförkalkning och analgetika ( smärtlindring ) i vidare bemärkelse än lokalbedövning . Här tillkommer även CNS där Astra bedriver en rätt omfattande forskning men som ännu inte tillhör de prioriterade områdena . " Minst två av de här ska bli prioriterade forskningsområden inom Astra " , säger Ternby . Astra bedriver explorativ forskning inom alla dessa områden men har klinisk forskning endast inom ett : benskörhet . " Här gjorde vi ett förvärv av ett forskningsprojekt förra året . . . Man har tagit fram ett sköldkörtelhormon som verkar mycket intressant " , säger Ternby . Medlet har kommit in i klinisk fas II . Astra bedriver även forskning inom benskörhet i egen regi . Ternby vill inte säga om det är troligt att benskörhet blir ett av de nya forskningsområdena . Orsaken till intresset för benskörhet är att det finns likheter med magsår . Det finns en syrapumpsmekanism i benstommen som liknar den i magens slemhinna . " Då ligger det nära till hands att vi använder vår kunskap inom det området " , säger Ternby . Han påpekar också att det inte nödvändigtvis blir några större förvärv i år och hänvisade till VD Håkan Mogrens uttalanden på presskonferensen i samband med bokslutet . Mogren sade då att Astra kan komma att ge mer detaljerad information om kommande projekt under 1997 . " De projekt han tänker på , hoppas han kunna berätta om inom något år men det behöver inte betyda att förvärven sker om något år " , säger Ternby . - Joel Dahlberg 08 - 700 1011 . ( c ) Reuters Limited 1997 . 
