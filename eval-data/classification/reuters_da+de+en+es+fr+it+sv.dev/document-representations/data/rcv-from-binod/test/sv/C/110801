Höganäs kan öka volymerna i Japan - VD . STOCKHOLM , 18 juli ( Reuter ) - Höganäs kan komma att öka volymerna mer i Japan under andra halvåret i år . Volymerna ökade med 20 % under första halvåret i år . " Vi tar marknadsandelar i Japan och tillsammans med underliggande tillväxt kan volymerna öka i Japan " , säger Höganäs VD Claes Lindqvist till Reuters . Höganäs omstruktureringskostnader var 4 Mkr första halvåret och innefattade främst kostnader för förtida pensioneringar . " Kostnaden blir ungefär den samma andra halvåret , men i gengäld får vi lägre lönekostnader så det blir ett nollsummespel nästa halvår " , säger Claes Lindqvist . Höganäs investerade 120 Mkr under första halvåret i ett kvalitets - och kapacitetsförbättringsprogram i pulverfabriken i Höganäs och planerar inte några ytterligare storinvesteringar under resten av året . " Takten blir lugnare under andra halvåret , och för helåret blir investeringarna under 200 Mkr " , säger Claes Lindqvist . Höganäs visade en vinst på 270 Mkr efter finansnetto för årets första halvår ( 218 ) . - Elisabeth Kark 08 - 700 1008 . ( c ) Reuters Limited 1997 . 
