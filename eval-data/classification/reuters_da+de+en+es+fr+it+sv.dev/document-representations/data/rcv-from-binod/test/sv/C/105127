Robur inte drivande i Östgötaförsäljning . STOCKHOLM , 17 mars ( Reuter ) - Sparbankens fondbolag Robur , som är storägare i Lundbergs har inte varit drivande bakom försäljningen av Östgötabanken . Det säger Joakim Spets , VD för Roburs allemansfonder till Reuters . " Vi har inte varit drivande i den här affären . . . Vi har som storägare haft normal kontakt med bolaget men inte varit delaktiga i affären " , säger Spets och tillägger : " I NCC - Siabaffären var det annorlunda eftersom vi var aktieägare i både NCC och Siab " . Robur är mycket nöjda med budet på Östgötabanken . " Man kan bara applådera budet . . . Det här visar återigen att det finns gott affärsmannaskap i Lundbergs " , säger Spets . I förra veckan rekommenderade Sparbanken sina kunder att köpa aktier i Lundbergs med riktkurs 145 kr . " Det är ett kul sammanträffande . . . Roburs analysavdelning är dock helt skild från Sparbankens och jag visste inget om det förrän jag såg analysen " , säger Spets . Spets vill inte spekulera i hur Lundbergs kommer att använda pengarna från försäljningen av Östgötabanksposten . " Det här ökar definitivt likviditeten . . . Men jag vill inte spekulera i hur pengarna kommer att användas . Jag tror dock att det blir bra investeringar och vi kommer att vara kvar som ägare i Lundbergs " , säger Spets - Henrik Persson 08 - 700 1011 . ( c ) Reuters Limited 1997 . 
