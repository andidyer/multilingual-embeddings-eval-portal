SKANDIA VILL BLI NUMMER ETT I USA . STOCKHOLM , 22 aug ( Reuter ) - Skandia ser stor potential i den amerikanska marknaden . Försäljningen går bra och redan i augusti hade Skandia nått hela 1995 års försäljning . Det sade Jan Carendi VD för Skandias dotterbolag AFS på en analytikerträff på torsdagen . " Vi tror att Skandia har möjligheten att bli nummer ett på den amerikanska marknaden i slutet av detta århundrade " , sade Carendi . Carendi påpekade att den amerikanska marknaden är enorm . Antalet personer i USA som fyller femtio år bara ökar och det är oftast då som många börjar oroa sig för sin pension och gör något åt den . " Var 8 : e sekund fyller en amerikan femtio år . I ett längre perspektiv tror vi att vi kan sälja för 7 - 8 miljarder dollar per år " , sade Carendi . - Anette Möller 08 - 700 1008 . ( c ) Reuters Limited 1996 . 
