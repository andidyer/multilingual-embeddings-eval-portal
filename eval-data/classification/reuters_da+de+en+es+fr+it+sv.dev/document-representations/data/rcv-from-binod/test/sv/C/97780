BANKFUSION FÖR SVÅR ATT GENOMFÖRA - AFFÄRSVÄRLDEN . STOCKHOLM , 25 sept ( Reuter ) - En fusion mellan S - E - Banken och Handelsbanken omgärdas av allt för många känsliga frågor för att den ska vara ett sannolikt alternativ . Det skriver Affärsvärlden i en artikel . Den största svårigheten uppges bli att förena två så olika ledarstilar och företagskulturer , men även det faktum att uppgifterna läckt ut kan ställa till hinder . Om det eventuellt fanns några samtal kan läckan ha kylt av känslorna betänkligt , skriver tidningen . Bland andra problem nämns till exempel att det inte får verka som om den ena banken köper den andra , vilka andelar av en eventuell fusionerad bank som S - E - Banken och SHB skulle få och hur styrelseplatserna skulle fördelas för att alla parter skulle bli nöjda . Affärsvärlden pekar på att de stora bankfusioner som genomförts i Europa tillkommit i situationer som inte liknar de som råder i Sverige för tillfället ; Merita bildades av krisskäl och ABN Amro innebar enorma rationaliseringsvinster som den svenska bankmarknaden knappast kan erbjuda . - Jörgen Österberg 08 - 700 1011 . ( c ) Reuters Limited 1996 . 
