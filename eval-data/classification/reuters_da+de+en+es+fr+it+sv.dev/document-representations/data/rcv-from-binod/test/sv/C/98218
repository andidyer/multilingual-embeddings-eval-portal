AFS SPÅR HÖG TILLVÄXT I USA - VD . STOCKHOLM , 9 okt ( Reuter ) - Skandias internationella unit linked - bolag AFS räknar med fortsatt stark tillväxt på den amerikanska sparmarknaden . Bolaget räknar också med att kunna ta marknadsandelar . AFS VD Jan Carendi hänvisar till beräkningar från ett oberoende institut , VARDS , som spår att AFS segment av den amerikanska marknaden växer till 182 miljarder dollar år 2000 från 67 miljarder i år . " Om jag behåller min andel av marknaden på 3 , 6 % är det mer än en fördubbling av volymen " , sade Carendi till Reuters i samband med den Stora Försäkringsdagen . Han spår samtidigt att AFS marknadsandel i USA ska öka . " Vi kommer förmodligen att ha en större marknadsandel . Våra konkurrenter är inte uppbyggda så att de kan hantera tillväxt som vi " , säger Carendi . Carendi tillägger att AFS nyligen knutit till sig två av USA : s bästa förvaltare . Den ena är Putnam , som tidigare samarbetat exklusivt med en av AFS konkurrenter , Hartford . Ungefär hälften av AFS premieinkomster genereras i USA . " Vi kommer förmodligen landa på 2 , 5 miljarder dollar ( i USA ) 1996 . Vi har just gått igenom tvåmiljardersvallen " , säger Carendi . - Joel Dahlberg 08 - 700 1011 . ( c ) Reuters Limited 1996 . 
