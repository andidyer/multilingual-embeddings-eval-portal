Skanska kan tvingas till reavinstskatt på Sandvikpost . STOCKHOLM , 29 maj ( Reuter ) - Skanska kan , enligt ett beslut i skatterättsnämnden , tvingas att betala reavinstskatt på försäljningen av Sandvikposten . Av ledamöterna menade hälften att Skanska skulle slippa skatt medan den andra halvan hävdade att skatt skulle betalas . Ordföranden avgjorde fallet till fördel för att skatt skulle betalas , skriver Skanska i ett pressmeddelande . " Skanska kommer nu att föra ärendet vidare till Regeringsrätten som är högsta instans i skattefrågor av denna typ . Utslag förväntas föreligga först efter årsskiftet " , skriver Skanska . - Henrik Persson 08 - 700 1011 . ( c ) Reuters Limited 1997 . 
