Nomura sätter riktkurs 300 kr i Eldon . STOCKHOLM , 22 juli ( Reuter ) - Nomura sätter en riktkurs på 300 kr i Eldon , nästan 30 % över dagens kurs på 233 kr , i en analys daterad 16 juli . Det japanska mäklarhuset räknar med att Eldons vinst stiger 58 % i år och rekommenderar köp i aktien . Efter en period av konsolidering och ett tillfälligt resultatfall 1996 anser Nomura att Eldon nu är redo att växa . Allt mer tid tillägnas fritid vilket ökar marknaden för transporttillbehör , och en ökande andel bilar har dragkrok . Marknaden för bilsläp väntas stiga efter en längre tid av nedgång . Eldons dotterbolag Thule , som tillverkar biltillbehör , har genom omfattande produktutveckling skapat ett globalt varumärke enligt Nomura , och expanderar i Asien , USA och Europa . Eldon har vidare omstrukturerat affärsområdet kapslingar till lönsamhet . Bolaget ökade försäljningen första kvartalet i år med 15 % och resultatet före skatt steg med 52 % . Nomura räknar med att Eldons vinst per aktie ökar till 20 , 10 kr i år från 11 , 70 kr i fjol . När aktien 300 kr blir P / E - talet 15 . Nästa år spår Nomura att vinsten per aktie ökar till 24 , 90 kr för att 1999 nå 29 , 60 kr . - Elisabeth Kark 08 - 700 1008 . ( c ) Reuters Limited 1997 . 
