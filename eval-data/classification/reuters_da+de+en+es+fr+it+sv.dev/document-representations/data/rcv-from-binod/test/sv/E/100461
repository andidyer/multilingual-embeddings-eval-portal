RIKSGÄLDEN SÄNKER LÅNEPROGNOS TILL 20 - 30 MDR 1997 . STOCKHOLM , 10 dec ( Reuter ) - Riksgälden sänker sin prognos för lånebehovet för 1997 till 20 - 30 Mdr från 25 - 35 Mdr . För helåret 1996 räknar Riksgälden med att lånebehovet landar på 26 Mdr , vilket är oförändrat jämfört med föregående prognos . " Orsaken till det minskade lånebehovet är bland annat Konjunkturinstitutets förbättrade makroekonomiska bild " , uppger Riksgälden i ett pressmedelande . För att förena en mindre statsskuldväxelstock med god likviditet i andrahandsmarknaden kommer Riksgälden att framöver koncentrera den utestående volymen till åtta statsskuldväxellån i stället för som hittills 12 . De åtta lånen kommer att fördelas så att det finns två utestående växellån med löptider melolan sju och tolv månader och sex växellån med löptider mellan en och sex månader . Denna skuldprofil erhålls genom att Riksgäldskontoret ger ut en ny tolvmånadersväxel var tredje månad . Dessa kommer att ha förfall förlagda till IMM - dagarna i mars , juni , september och december . Under övriga månader kommer kontoret att introducera en ny sexmånadersväxel . Det betyder att Riksgäldskontoret i december i år kommer att ge ut en växel med förfall i december 1997 . I januari introduceras ingen ny tolvmånadersväxel . I stället kommer kontoret att kunna emittera i decemberväxeln , liksom hitills i april och juliväxlarna , det vill säga växlar med tre respektive sex månaders löptid . I mars 1997 kommer en växel med förfall i mars 1998 att introduceras . För att ge förutsättningar för god likviditet kommer Riksgäldskontoret i möjligaste mån sörja för att de längre statskuldväxlarna snabbt får en utestående volym på runt 25 Mdr vid nuvarande lånebehov . För att ytterligare tillförsäkra marknaden god likviditet kommer Riksgälden att erbjuda en repofacilitet om 10 Mdr i nyintroducerade växlar , inklusive emitterat belopp . Riksgäldskontoret bedömer att en sådan skuldprofil kan förbättra handeln i andrahandsmarknaden samtidigt som den tar hänsyn till såväl Riksgäldskontorets som investerarnas möjligheter till en flexibel likviditetsstyrning . Lån med förfall i IMM - månader förenklar också investernas riskhantering , påpekar Riksgälden . - Barbara Taltavull 08 - 700 1019 . ( c ) Reuters Limited 1996 . 
