SVENSKA BOSTÄDER LÄMNAR BUD PÅ LODET . STOCKHOLM , 6 nov ( Reuter ) - Svenska Bostäder lämnar ett bud till aktieägarna i Lodet på 6 , 85 kr per aktie i kontant betalning , skriver bolaget i ett pressmeddelande . Skandia , S - E Banken Fonder och Hagströmer & Qviberg ( H & Q ) , vilka tillsammans äger 51 , 1 % av kapitalet och rösterna i Lodet , har accepterat budet . Svenska Bostäder äger inga aktier i Lodet före detta erbjudande . Erbjudandet är villkorat bland annat av att det accepteras i sådan utsträckning att Svenska Bostäder blir ägare till mer än 90 % av aktier och röster i Lodet . Erbjudandet omfattar inte innehavarna av Lodets konvertibellån . " Ett förvärv av Lodet är ett led i vår strategi att kunna erbjuda ett varierat utbud av hyreslägenheter i Stockholm . Svenska Bostäder har idag ca 53 . 000 lägenheter i Storstockholmsområdet . Endast omkring en femtedel av dessa finns i Stockholms innerstad . Genom att förvärva Lodet stärker vi vår position i innerstaden , där efterfrågan på lägenheter är mycket stor " , skriver Svenska Bostäders VD Esbjörn Olsson . Anmälningstiden för ett accepterande av erbjudandet beräknas börja 27 november och avslutas 18 december i år . - Peter Fellman 08 - 700 1007 . ( c ) Reuters Limited 1996 . 
