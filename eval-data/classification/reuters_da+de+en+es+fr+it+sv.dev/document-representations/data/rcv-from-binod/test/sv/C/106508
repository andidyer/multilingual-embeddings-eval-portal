Lehman sätter Astra på recommended list . STOCKHOLM , 15 april ( Reuter ) - Lehman Brothers läkemedelsanalytiker Jo Walton uppgraderar Astra till ' outperform ' från ' neutral ' och samtidigt sätter firmans Europastrateger Astra på bankens ' recommended list ' . Det skriver informations - och analystjänsten Standard & Poor ' s European Marketscope . Walton anser att Astra - aktien ser billig ut nu och på två års sikt och pekar på att Losec i USA bara utgör 9 % av Astras Enterprise Value ( EV ) . Med Losec totalt på 40 % av EV och med andra tillgångar blir totalen 96 % av EV . Walton menar att denna värdering håller även vid en viss multipelkontraktion inför Losec - patentets utgång . Lehman räknar med att Astra kommer att visa en vinst per aktie på 18 kr 1997 och 20 , 50 kr 1998 . Ian Scott , Europastrateg på Lehman , menar att Astra passar hans positiva inställning till stabila , tillväxtaktier och sätter aktien på Lehmans recommended list . Dessutom passar Astra väl ihop med firmans rekopmmendation att övervikta svenska aktier i en europeisk portfölj . - Jörgen Österberg 08 - 700 1008 . ( c ) Reuters Limited 1997 . 
