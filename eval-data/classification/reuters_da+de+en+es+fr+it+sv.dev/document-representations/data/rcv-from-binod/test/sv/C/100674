AKTIESPARARNA TVEKAR OM SHB - BUD . STOCKHOLM , 13 dec ( Reuter ) - Aktiespararnas riksorganisation är inte övertygad om att Handelsbankens bud på Stadshypotek är bättre för alla aktieägare än Skandias . Det säger Aktiespararnas jurist Lars Milberg till Reuters . " Det finns olika typer av aktieägare med olika skattesituationer . Staten betalar ingen skatt alls , men det stora flertalet ägare är privatpersoner . De flesta har ett anskaffningsvärde på 40 kronor per aktie . Att anta ett kontantbud utlöser en hög reavinstskatt , vilket inte Skandias bud gör " , förklarar Milberg . Aktiespararna ska studera Handelsbankens bud under veckoslutet och kommer med ett uttalande i början av nästa vecka , " Här får alla verkligen titta på sina egen situation och göra en bedömning . Vi kommer att jämföra Handelsbankens och Skandias bud under helgen och ha ett uttalande klart i början av nästa vecka " , säger Milberg . Han är heller inte så säker på att Handelsbankens erbjudande om att köpa en limiterad preferensaktie är så lönsamt . " Enda skälet med köperbjudandet på preferensaktierna är väl att kunna skjuta på reavinsten . Men avkastningen är 12 kronor per år eller 6 , 3 % av det nominella värdet på 190 kronor . Frågan är hur den kommer att prissättas på marknaden " , säger Milberg . - Peter Fellman 08 - 700 1007 . ( c ) Reuters Limited 1996 . 
