Primeköp dyrt för Atlas - FT . STOCKHOLM , 10 juni ( Reuter ) - Atlas Copco får svårt att räkna hem köpet av amerikanska Prime Services . Priset på 7 Mdr svenska kronor är högt även om Atlas vinsttillväxt ökar , menar Financial Times i sin Lex kolumn . Om Prime har en vinsttillväxt på 15 % under överskådlig framtid kommer det att dröja till omkring 2001 innan vinsten matchar kapitalkostnaden . Även om Atlas kan räkna med vissa intäktssynergier verkar det som om avkastningen från köpet ligger långt in i framtiden . Tidningen tillägger också att Atlas Copco i och med köpet ökar sin exponering mot den amerikanska byggsektorn . Risken är dock begränsad då den senaste konjunkturnedgången visade att uthyrare av maskiner drabbades mindre än försäljare . - Henrik Persson 08 - 700 1011 . ( c ) Reuters Limited 1997 . 
