Krympande lager att vänta för massa - Norske Skog . STOCKHOLM , 6 maj ( Reuter ) - Norske Skog räknar i likhet med portugisiska Portucel att det kommer en nedgång i norscanlagren i april . Portucel ser en möjlig nedgång i lagren på ca 200 . 000 ton , medan Norske Skog avstår från att ge någon exakt siffra för lagerminskningen . Den finska börsen Suomen Optiopörssi rapporterade på måndagen 5 maj om en prisnivå på 525 dollar per massaton , vilket är sex dollar upp från veckan innan . " Vi märker en viss prisuppgång på massa och det blir gradvis högre priser i maj " , säger vice VD Jarle Langfjäran på Norske Skog . Det blir en positiv utveckling också för finpapper och bestruket magasinpapper . För bestruket magasinpapper är prishöjningar redan annonserade och genomförda , enligt Langfjäran . För tidningspapper räknar han med en stabil prisnivå under resten av året . - Ole Petter Skonnord 22 93 69 72 . ( c ) Reuters Limited 1997 . 
