Frontline Ltd ' s finansiering klar . STOCKHOLM , 24 juni ( Reuter ) - Frontline Ltd har fått bindande kreditlöften för finansiering av det framtida bolaget , uppger Frontline i ett pressmeddelande . " Fronline AB : s nuvarande kreditgivare har bekräftat att garantiansvaret kan överföras från Frontline AB till Frontline Ltd för den existerande kreditfaciliteten om 420 miljoner dollar " , skriver bolaget . Frontline Ltd har också fått en kreditfacilitet om 100 miljoner dollar för refinansiering av tre OBO - fartyg , som för närvarande är finansierade genom ett svenskt hypoteksinstitut med krediter om totalt 98 miljoner dollar . " I det fall tillräcklig accept erhålls och erbjudandet till aktieägarna och konvertibelinnehavarana i Frontline AB genomförs kommer den nya Frontline Ltd - koncernen att med den nya finansieringen ha lägre finansieringskostnader samt bättre återbetalningsvillkor jämfört med förhållandena för Frontline AB - koncernen " , skriver Frontline . Frontline Ltd har sedan tidigare fått bindande kreditlöfte från Christiania Bank og Kreditkasse gällande en fyraårig kreditfacilitet i dollar motsvarande högst 222 Mkr för finansieringen av köpet av de konvertibla förlagsbevisen i Frontline AB . - Kristina Zetterlund 08 - 700 1005 . ( c ) Reuters Limited 1997 . 
