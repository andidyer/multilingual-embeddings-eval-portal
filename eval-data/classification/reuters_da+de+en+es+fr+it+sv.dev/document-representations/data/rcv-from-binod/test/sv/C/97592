LINDAB STIGER PÅ SHB - ANALYS . STOCKHOLM , 20 sept ( Reuter ) - Lindab steg kraftigt på fredagen med stöd framför allt från en positiv analys från Handelsbanken . Analysen har , enligt uppgift , satt en motiverad kurs på 84 kr . " Analytiker har börjat intressera sig för Lindab " , säger Lindabs VD Carl - Gustaf Sonden , som tillägger att även Hagströmer & Qviberg är positivt inställda till aktien . " Det verkar som om man tittat mer på bolag som är byggrelaterade . . . Man spekulerar i en vändning i konjunkturen andra halvåret 1997 " , säger Sonden . Han betecknar konjunkturläget för närvarande som stabilt . " Det är relativt stabilt . Inga snabba förändringar åt det ena eller andra hållet " , säger Sonden och påpekar att prognosen för helåret om en vinst före skatt på 180 Mkr ligger fast . Lindabaktien steg med 5 , 50 kr eller 8 % till 72 kr med Handelsbanken som klart dominerande köpare . - Joel Dahlberg 09 - 700 1011 . ( c ) Reuters Limited 1996 . 
