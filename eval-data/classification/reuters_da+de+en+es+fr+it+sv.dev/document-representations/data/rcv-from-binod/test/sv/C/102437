P & U ' S ZABRISKIE FICK SPARKEN - AV . STOCKHOLM , 29 jan ( Reuter ) - Pharmacia & Upjohns ( P & U ) förre koncernchef John Zabriskie fick sparken till följd av intern och extern kritik . Det skriver Affärsvärlden i sitt senaste nummer och hänvisar till flera källor . " Zabriskie fick sparken . När han var på väg till söndagens styrelsemöte i Stockholm visste han inte att han skulle få gå . Styrelsen var dock enig om denna drastiska åtgärd " , skriver tidningen . Orsaken är kritik inifrån P & U , som lett till att många nyckelpersoner lämnat den svenska delen av koncernen , samt missnöje från de stora aktieägarna med den tröga försäljnings - och resultatutvecklingen . Zabriskies sätt att leda bolaget med detaljstyrning har inte heller fungerat , skriver Affärsvärlden . - Joel Dahlberg 08 - 700 1011 . ( c ) Reuters Limited 1997 . 
