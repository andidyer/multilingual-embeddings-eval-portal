STOR CHANS TILL REPOSÄNKNING 17 DEC - SALOMON . STOCKHOLM , 9 dec ( Reuter ) - Chansen verkar större än någonsin att Riksbanken sänker reporäntan den 17 december då den presenterar sin inflationsrapport . Det skriver den amerikanska investmentbanken Salom Brothers i sitt marknadsbrev . " Penningpolitken verkar fortfarande lätt restriktiv " , anser banken . Reporäntan överstiger BNP - tillväxten i löpande priser för första halvåret på 3 , 5 % , konstaterar Salomon Brothers och tillägger att reporäntan historiskt legat nära BNP - tillväxten när kronan varit riktig värderad , som nu . " Under början av 1997 sänker Riksbanken troligen räntan till 4 % eller något lägre från nuvarande 4 , 35 % " , tror Salomon Brothers . Därefter kommer reporäntan säkerligen att ligga still under större delen av året och eventuella höjningar blir sannolikt små , spår banken . - Barbara Taltavull 08 - 700 1019 . ( c ) Reuters Limited 1996 . 
