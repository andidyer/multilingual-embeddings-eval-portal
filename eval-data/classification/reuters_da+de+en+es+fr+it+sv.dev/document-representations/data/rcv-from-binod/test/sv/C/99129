BT RÄKNAR MED HÖGRE ORDERINGÅNG 1997 . STOCKHOLM , 6 nov ( Reuter ) - BT Industries räknar med att kunna höja orderingången nästa år jämfört med 1996 . Det säger bolagets VD Carl - Erik Ridderstråle till Reuters . " Vi räknar med att kunna öka orderingången . Det är en rimlig bedömning att marknaden totalt är på samma nivå nästa år ( som 1996 ) och vi bör kunna fortsätta ta marknadsandelar " , säger Ridderstråle . Han tror också att marknaden kan vända uppåt under 1998 . BT håller på att vrida fokus från lönsamhetsförbättring till tillväxt . " Det är primärt organisk tillväxt . . . Blir det fråga om förvärv är det inte tillverkningskapacitet vi är ute efter utan på distributionssidan , att ta nya marknader " , säger Ridderstråle . BT Industries redovisade i går att orderingången under de första nio månaderna sjönk till 3 . 310 Mkr från 3 . 458 Mkr motsvarande period i fjol . Justerat för förändringar i valutakurser var det emellertid en ökning med 4 % . - Joel Dahlberg 08 - 700 1011 . ( c ) Reuters Limited 1996 . 
