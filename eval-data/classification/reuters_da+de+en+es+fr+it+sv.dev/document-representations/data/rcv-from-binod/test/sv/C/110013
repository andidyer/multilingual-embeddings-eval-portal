Rationalisering kan ge resultateffekt i år - Geveko . STOCKHOLM , 27 juni ( Reuter ) - Geveko fortsätter arbeta med att sänka företagets kostnader , vilket kan komma att ge effekt på resultatet i år . Det säger bolagets VD Sigurd Walldal till Reuters . " Vi är hänvisade till rationaliseringar och att reducera de interna kostnaderna . Min förhoppning är att detta ske ge effekt i år " , säger Walldal , som anser det vara för tidigt för att komma med någon prognos över helåret . Han ser dock inga tendenser till ökad efterfrågan inom bolagets viktigaste sektorer , byggnads - och den offentliga sektorn . " Det finns ingen tendens generellt sett till ökad efterfrågan . Tvärtom har byggmarknaden i Sverige försvagats under första halvåret och vi ser heller inga förbättringar inom den offentliga sektorn " , säger Walldal . Situationen är dock ljusare inom den privata sektorn . " I den privata sektorn ser vi en ökad efterfrågan " , säger Walldal . Av Gevekos produktion går 80 % till byggsektorn och den offentliga sektorn , medan den privata sidan endast svarar för 20 % . Marknaden i de övriga nordiska länderna där Geveko är verksamt fortsätter att vara stabil , medan marknaden i Storbritannien är fortsatt mycket besvärlig . Geveko har en vägmarkeringsrörelse i Storbritannien . Sigurd Walldal har föhoppningar om en ökad efterfrågan inom vägunderhåll i nästa år efter att riksdagen fattat sitt trafikpolitiska beslut vid årsskiftet . Bolagets kapitalförvaltning fortsätter att utvecklas positivt . Under 1996 steg värdet på börsportföljen till 304 Mkr ( 242 ) . " Kapitalförvaltningen har gått bra i år i takt med utvecklingen på Stockholmsbörsen . Det ser mycket bra ut " , säger Walldal . Skanska meddelade tidigare i dag att bolaget sålde ut hela sitt innehav i Geveko över Stockholmsbörsen på torsdagen . Posten på drygt 850 . 000 aktier motsvarar 20 , 19 % av kapitalet och 7 , 96 % av rösterna i Geveko . Walldal känner inte till vem som varit köpare av aktierna . - Peter Fellman 08 - 700 1016 . ( c ) Reuters Limited 1997 . 
