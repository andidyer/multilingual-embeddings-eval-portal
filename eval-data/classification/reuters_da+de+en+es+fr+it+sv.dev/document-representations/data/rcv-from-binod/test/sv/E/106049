Även 1997 bör bli ett gott exportår - Swedbank . STOCKHOLM , 7 april ( Reuter ) - Även 1997 blir sannolikt ett gott exportår . Det skriver Swedbank Markets i ett marknadsbrev . " Viss hjälp kommer från den svagare kronan . Dessutom torde även Europakonjunkturen förstärkas under innevarande år " , spår Swedbank . I år gäller det enligt banken att återvinna terräng på de stora västeuropeiska volymmarknaderna . Många ' emerging markets ' kommer fortsätta att importera i rask takt , men hög tillväxt utan störningar är ingen självklarhet . " Thailand , Sydkorea , Vietnam , Tjeckien och Slovakien är några exempel på länder , som för närvarande drabbas av märkbara bytesbalansbekymmer " , påpekar Swedbank . Sparbankens Inköpsindex för exportorderingången under första kvartalet låg på 56 , 5 , en bra bit över det ' magiska ' 50 - strecket , vilket var klart bättre än för ett år sedan då det låg på 45 , 3 . - Barbara Taltavull 08 - 700 1019 . ( c ) Reuters Limited 1997 . 
