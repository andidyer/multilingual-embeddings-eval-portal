Södra höjer massapriset till 580 dollar . STOCKHOLM , 18 april ( Reuter ) - Södra Skogsägarna höjer massapriset till 580 dollar per ton från 520 dollar per ton med omedelbar verkan . Priset på kortfibrig massa höjs samtidigt till 460 ecu från tidigare 400 . Det uppger Hans Burmeister , marknadsdirektör på Södra , för Reuters . " Jag kan bekräfta att vi höjer priset på massa till 580 dollar . . . och vi höjer vårt pris på kortfibrig massa till 460 ecu " , säger Burmeister . Höjningen genomförs med omedelbar verkan men eftersom det är slutsålt för april , kommer det nya priset i realiteten att börja gälla först i maj . Burmeister framhåller att höjningen är i enlighet med en stark marknad samt att andra aktörer aviserat höjningar . Han anser att möjligheterna är goda för ytterligare höjningar framöver . " Vi tror att priserna har en god chans att fortsätta upp " , säger Burmeister . - Kristina Zetterlund 08 - 700 1005 . ( c ) Reuters Limited 1997 . 
