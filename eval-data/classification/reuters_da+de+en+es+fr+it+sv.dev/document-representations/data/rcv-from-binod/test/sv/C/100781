NATURVÅRD KOSTAR SCA 50 - 100 MKR PER ÅR . STOCKHOLM , 17 dec ( Reuter ) - SCA Forest and Timber räknar med merkostnader på 50 till 100 Mkr per år till följd av naturvård , vilket kommer få till följd att bolaget måste köpa in mer virke från andra markägare . Det skriver SCA Forest and Timber i ett pressmeddelande . SCA inleder under vintern ett omfattande arbete med att skydda de områden där urkogsartad skog finns kvar och andra värdefulla skogsmiljöer . Skyddsvärda skogar kommer att identifieras och sällsynta skogsmiljöer återskapas . " Före år 2000 räknar SCA med att företagets totala skogsinnehav ska omfattas av landskapsplanen " , skriver SCA . SCA kommer också att i större utsträckning samarbeta med naturvårdsverket och länsstyrelserna för att bilda naturreservat . " För stora områden med mycket höga naturvärden är det rimligt att staten tar ett ansvar genom att lösa in områdena och bilda reservat medan vi som markägare tar på oss ett ansvar genom vårt sätt att bedriva skogsbruk " , säger Jerker Karlsson , VD för SCA Forest and Timber . - Kristina Zetterlund 08700 1005 . ( c ) Reuters Limited 1996 . 
