A - skattens andel av löner fortsätter öka - SCB . STOCKHOLM , 26 feb ( Reuter ) - Den preliminära A - skattens andel av utbetald lönesumma fortsätter att öka och närmar sig nu samma nivå som före skattereformen . Det visar Statistiska centralbyråns ( SCB ) skattestatistik för 1996 . Under 1996 ökade den preliminära A - skatten till 35 , 4 % av lönesumman jämfört med 34 , 0 % 1995 . Under 1990 var denna andel 37 , 1 % , men efter skattereformen minskade den till 29 , 1 % 1991 respektive 29 , 0 % 1992 , skriver SCB i ett pressmeddelande . Under det fjärde kvartalet 1996 ökade den totala lönesumman med 2 , 9 % till 177 , 7 Mdr jämfört med samma kvartal 1995 . Arbetsgivaravgiften ökade samtidigt med 3 , 5 % till 59 , 0 Mdr och den preliminära A - skatten med 6 , 3 % till 63 , 0 Mdr . - Erik Aronsson 08 - 700 1010 . ( c ) Reuters Limited 1997 . 
