Addum säljer Electroswede till Midroc Industries . STOCKHOLM , 25 mars ( Reuter ) - Addum säljer dotterbolaget Electroswede till Midroc Industries . Försäljningen är villkorad av Konkurrensverkets godkännande , uppger Addum i ett pressmeddelande . Electroswede utför elektriska installationer inom industri , byggverksamhet och offentlig förvaltning . Bolaget omsatte 229 Mkr under 1996 . " För Addum , som är ett industriellt utvecklingsbolag , är det naturligt att söka nya , industriellt motiverade ägarlösningar , för dotterbolag som är mogna för det " , kommenterar Andrejs Cakste , koncernchef i Addum . - Krisitina Zetterlund 08 - 700 1005 . ( c ) Reuters Limited 1997 . 
