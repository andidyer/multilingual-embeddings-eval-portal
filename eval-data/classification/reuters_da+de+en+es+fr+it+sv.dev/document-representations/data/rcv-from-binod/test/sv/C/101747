SCANIA ÖKAR MARKNADSANDEL I BRASILIEN . BRYSSEL , 17 jan ( Reuter ) - Den sydamerikanska lastbilsmarknaden lider fortfarande av sviterna efter nedgången i samband med pesokrisen i början av 1995 . Men volymerna är rätt så bra igen för Scania , som har ökat sin marknadsandel i såväl Brasilien som Argentina . Den bedömningen gör Urban Erdtman , senior vice president i Scania . Under de första elva månaderna 1996 ökade Scania sin andel i Brasilien till 38 , 2 % från 33 , 9 % samma period 1995 . Detta innebar dock en minskning av antalet officiella nyregistringar till 5 . 226 från 6 . 540 på grund av att den totala marknaden rasade med 29 % . " Det är rätt så bra volymer igen . . . Vi har ökat vår marknadsandel " , sade Erdtman till Reuters i samband med lastbilsmässan i Bryssel . I Argentina ökade hela marknaden med 32 , 2 % och Scanias andel steg även där , till 42 % från 39 , 3 % . - Fredrik Dahl + 32 2 287 6811 . ( c ) Reuters Limited 1997 . 
