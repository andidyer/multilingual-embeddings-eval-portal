Inga stora förvärv för Ericsson - VD . HANNOVER , 13 mars ( Reuter ) - Ericsson planerar inga större företagsförvärv för närvarande . Orsaken är bland annat den ansträngning på kassaflödet som forskning och utveckling innebär . Det sade bolagets VD Lars Ramqvist på en presskonferens i Hannover på torsdagen . " Organisk tillväxt är den väg vi tänker följa just nu . Forskning och utveckling tar mycket pengar . Vi skulle förstås kunna köpa ett stort bolag om vi slutade helt med forskning och utveckling men det har vi inga planer på " , sade Ramqvist och pekade också på betydelsen av samarbete . " För närvarande tar vi hand om tillväxten själva . Vi behöver dock våra partners . Vi kan inte utveckla allting själva " , sade han . - Jörgen Österberg 08 - 700 1007 . ( c ) Reuters Limited 1997 . 
