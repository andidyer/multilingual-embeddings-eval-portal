Handelsbanken samordnar hypotek ( RÄTTAD ) . ( RÄTTAR till Edholm från Lindholm i tredje stycket . En korrekt version följer nedan STOCKHOLM , 23 maj ( Reuter ) - Handelsbanken samordnar hypoteksverksamheten i en underkoncern där Stadshypotek kommer att vara moderbolag och Handelsbanken Hypotek dotterbolag , uppger banken i ett pressmeddelande . " De båda hypoteksbolagen kommer att samordna upplåningsverksamheten i en gemensam finansavdelning " , skriver Handelsbanken . Finansavdelningen kommer organisatoriskt att tillhöra Stadshypotek . Bengt Lindholm , som för närvarande är chef för finansavdelningen på Handelsbanken Hypotek , blir chef för den nya enheten . Huvuddelen av den framtida upplåningen för hypotekskoncernen på den svenska marknaden kommer att ske i Stadshypoteks namn . Nyupplåningen för Handelsbanken Hypotek upphör . Innehavare av obligationer emitterade av Handelsbanken Hypotek och Caisse erbjuds att byta dessa mot obligationer emitterade av Stadshypotek . Nyupplåningen kommer ske genom utgivande av befintliga Stadshypoteksobligationer samt två nyöppnade lån 1556 och 1557 som ersätter Caisse - lånen 1551 och 1552 . Handelsbanken Hypotek upphör att emittera MBB - obligationer . Placerare erbjuds möjlighet att byta lån 949 , 954 , 956 och 957 till Stadshypoteksobligationerna 1553 och 1557 . Handelsbanken Markets kommer även fortsättningsvis att ställa marknad i MBB . Ramen förStadshypoteks certifikatsprogram kommer att höjas och Handelsbanken Hypotek kommer att säga upp sitt program . Samtliga market makers upprätthåller dock marknad i Handelsbanken certifikatsprogram så länge det finns certifikat utestående . Finansiering på utländska marknader ska ske i Svenska Handelsbankens namn . Förändringen förutsätter Finansinspektionens tillstånd . - Barbara Taltavull 08 - 700 1019 . ( c ) Reuters Limited 1997 . 
