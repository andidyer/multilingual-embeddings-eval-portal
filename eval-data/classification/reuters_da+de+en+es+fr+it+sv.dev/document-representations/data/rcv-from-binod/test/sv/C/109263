Val av ägare bidrog i Bolidenvärdering - källa . STOCKHOLM , 11 juni ( Reuter ) - Trelleborgs vilja att få stora , långsiktiga ägare i Boliden hade inverkan på prissättningen av bolaget . Det säger en källa med mycket god insyn i budgivningsprocessen till Reuters . " Trelleborg ligger ju själva kvar som stora ägare och ville därför ha rätt ägare . . . Man ville ha stora långsiktiga ägare med inrikting på råvaruföretag " , säger källan . Han pekade på att detta är viktigt , exempelvis om Boliden framöver skulle behöva kapitaltillskott . Trelleborg meddelade på onsdagen att det säljer ut ca 56 % ( inklusive övertilldelning ) av Boliden till kurs 16 kanadadollar per aktie , vilket var lägre än marknaden räknat med . B - aktien sjönk redan före beskedet på ryktet att försäljningspriset var just 16 dollar och stod 5 kr lägre på 131 . - Joel Dahlberg 08 - 700 1007 . ( c ) Reuters Limited 1997 . 
