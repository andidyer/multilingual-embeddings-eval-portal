AGA ' s vinst 309 Mkr jan - mars . STOCKHOLM , 28 april ( Reuter ) - Gaskoncernen AGA vinst efter finansnetto föll till 309 Mkr under första kvartalet i år , jämfört med 525 Mkr för motsvarande period 1996 . Resultatet var sämre än förväntningarna som enligt Reuters enkät låg på 367 Mkr . Rörelseresultatet minskade till 327 Mkr från 465 Mkr medan försäljningen ökade till 3 . 395 Mkr från 3 . 218 Mkr . I rörelseresultatet ingår omstruktureringskostnader på totalt 105 Mkr . Omstruktureringen beräknas vara fullt genomförd vid halvårsskiftet . Samtliga kostnader togs under första kvartalet . Vinsten efter finansnetto var 414 Mkr exklusive omstruktureringskostnader . Rörelsemarginalen inklusive omstruktureringskostnader var 9 , 7 % ( 14 , 2 ) och 12 , 7 % exklusive omstruktureringskostnaderna . " Minskningen beror förutom på omstruktureringen främst på svagare konjunkturer i flera länder i Europa samt på högre avskrivningar och räntekostnader till följd av det omfattande investeringsprogrammet " , skriver AGA i sin delårsrapport . Rationaliseringarna till följd av omstruktureringen till tre affärsområden kommer att ge full effekt 1998 , uppger AGA . Av försäljningsökningen på 6 % kom 2 procentenheter från ändrade valutakurser och 4 procentenheter från öpta verksamheter i USA , Puerto Rico och Ukraina . I övrigt var försäljningen i stort sett oförändrad . Koncernens finansnetto var - 18 Mkr ( 60 Mkr ) för första kvartalet , bland annat till följd av räntekostnaderna för finansieringen av fjolårets köp och det pågående investeringsprogrammet . Konjunkturläget under kvartalet var bra i USA och förbättrades i flera länder i Latinamerika , men var oförändrat svagt i större delen av Europa . Liksom under fjolåret var priserna pressade på flera marknader . - Peter Fellman 08 - 700 1007 . ( c ) Reuters Limited 1997 . 
