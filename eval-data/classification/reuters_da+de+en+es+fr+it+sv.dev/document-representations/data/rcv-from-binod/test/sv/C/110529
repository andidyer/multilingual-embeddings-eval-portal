OM har avräknat 2 / 3 av Australienprojekt . STOCKHOLM , 10 juli ( Reuter ) - I OM - Gruppens resultat för årets sex första månader ingår avräkningar av Australienprojektet med omkring två tredjedelar av ordervärdet . Det säger OM : s VD Per E Larsson till Reuters . " På Australien har vi avräknat licensen och delar av projektet . Allt talar också för avräkning under nästa kvartal av resten . I andra kvartalet ligger avräkning på omkring två tredjedelar av projektet " , säger Larsson . Han tillägger att elbörssystemet till Kalifornien inte påverkar resultatet under andra kvartalet . Lika höga kostnader som intäkter har bokförts för projektet . " För Kalifornienprojektet ska vi leverera huvuddelen i år . Det är ett oerhört kort och stort projekt . På kostnadssidan syns en hel del vad gäller Kalifornien , men ingen resultateffekt eftersom vi bokar kostnader mot intäkter . Kostnaderna har dock påverkats rejält " , säger Larsson . OM : s finansdirektör Magnus Karlsson säger till Reuters att OM tillämpar principen att ta upp lika stora intäkter som kostnader för projekt där leveransen ännu inte godkänts av kunden . " Vi har ingen löpande resultatavräkning utan tar allt när kunden godkänt leveransen . Det gäller också PX ( Kalifornienordern ) . Här har likviditetseffekten dock varit större än kostnaderna så kassaflödet har varit positivt från PX - projektet " , säger Karlsson . I stort är Per E Larsson mycket nöjd med rapporten . " Det är kul att släppa en sån här rapport . Om man tittar hur det ser ut är det starkt överallt inom koncernen jämfört med motsvarande period förra året och i stort sett alla tidigare perioder " , säger Larsson . Han påpekar att den enda egentliga svagheten är finansnettot . " Det enda som är svagare är finansnettot , men det viktigaste är att visa ett bra rörelseresultat och att inte avvika alltför mycket från benchmark på finansnettot , vilket vi inte gjort " , säger han . OM : s andra huvudområde vid sidan av systemförsäljning , börs - och clearingverksamhet har också utvecklats väl , menar Larsson . " Det har gått väldigt bra på börs - och clearingsidan , främst inom aktieprodukter . Det hänger samman med starkt uppgående marknader . Det har dock varit något svagare på indexsidan , beroende på att indexsäkringar gynnas mer av en svagare utveckling på marknaden . " Inom facility management fortsätter OM : s intäkter att öka och Larsson tror att VPA kommer att söka sig utom Sveriges gränser inom ett par år . " Hittills har VPA koncentrerat på den svenska marknaden . Vi får nya förfrågningar hela tiden . Det jobbiga i processen är att ansluta nya kunder och det första kvartalet efter anslutningen . VPA har körts så hela tiden med nya kunder in i systemet . Därför har de varit fullt upptagna med det " , säger Larsson och fortsätter : " S - E - Bankenprojektet med deras custodyverksamhet tas i drift sista kvartalet i år . Sedan får vi ta en funderare på hur vi ska fortsätta . Vi har ambitionen att om ett par år kunna bedriva verksamheten på nordisk basis . Just nu befinner sig dock VPA fortfarande i en kraftig uppbyggnadsfas . " Larsson är nöjd med utvecklingen hittills på Pulpex och menar att den nystartade massaderivatmarknaden fått oförtjänt hård kritik . " Maken till orättvis behandling har jag aldrig upplevt . Pulpex är inte en ny produkt , det handlar om en helt ny marknad . Vi hjälper in aktörer i stort sett varje dag och det kommer att ta ett tag innan handeln fungerar som på en etablerad derivatbörs " , säger han . Larsson säger att marknaden fungerar effektivt trots att volymerna inte är stora . " Tittar man på prisbilden ser den bra ut och spreadarna har varit små hela sommaren , så det finns egentligen inget som är negativt . Att vi startade före sommaren och valde att ta de mindre volymerna under sommarmånaderna i inledningen var för att vi inte ville ha kritik för att vänta för länge . Vi hade kompetensen och tekniken " , säger Larsson . - Jörgen Österberg 08 - 700 1008 . ( c ) Reuters Limited 1997 . 
