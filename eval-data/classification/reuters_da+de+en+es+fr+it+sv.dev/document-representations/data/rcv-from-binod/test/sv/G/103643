STORA MEDLEMSLÄNDER PRESSAR OM MAKT I EU - LUND . BRYSSEL , 18 feb ( Reuter ) - Trycket är stort från de stora medlemsländerna på att ändra röstförfarandet i EU : s ministerråd så att ett lands befolkningsstorlek får större genomslag . Det säger Gunnar Lund , den svenske chefsförhandlaren i regeringskonferensen ( IGC ) som ska reformera EU och dess institutioner . Frågan togs upp för diskussion vid IGC - motet i Bryssel på måndagen och tisdagen . " Här är pressen stor och det är ett av de områden som kommer finnas med i slutspelet , " sade Lund till journalister . Det är två olika modeller som diskuteras av förhandlarna . Ett alternativ är att ändra röstviktningen så att de stora länderna får relativt mer inflytande jämfört med de mindre medlemsländerna . Idag har de fyra största länderna - Tyskland , Storbritannien , Frankrike och Italien - 10 röster vardera medan unionens minsta land Luxemburg har två röster trots att landet är många gånger mindre . Det är detta som de stora länderna vill ändra på i IGC - förhandlingarna . En annat sätt att ge befolkningsstorleken större genomslag är att införa ett system med så kallad dubbel majoritet där ett beslut i ministerrådet måste samla en kvalificerad majoritet av medlemsländerna samt att dessa måste representera en majoritet av EU : s befolkning . Sverige och andra mindre länder tycker dock inte att det nuvarande systemet behöver ändras överhuvudtaget . " Vi ser inget behov av ändringar , " sade Lund . Han tillade dock att vissa av de mindre länderna signalerat en beredskap att kompromissa . IGC - förhandlingarna , som ska bereda vägen för utvidningen österut , ska vara slutförda till toppmötet i Amsterdam den 16 - 17 juni . - Brysselredaktionen + 32 2 287 68 11 . ( c ) Reuters Limited 1997 . 
