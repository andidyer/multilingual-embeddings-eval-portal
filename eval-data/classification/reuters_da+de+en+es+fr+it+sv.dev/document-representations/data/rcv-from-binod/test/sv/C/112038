Kalmar löser in var tionde aktie . STOCKHOLM , 19 aug ( Reuter ) - Kalmar Industries kommer under hösten att lösa in var tionde aktie , som en del av fusionsprocessen med finländska STS . " Styrelsen för Kalmar kommer att föreslå att 256 Mkr utbetalas till Kalmars nuvarande aktieägare genom aktieinlösen under hösten 1997 " , skriver Kalmar i ett pressmeddelande . Enligt planen kommer Kalmar att ha ca 23 , 5 miljoner aktier efter inlösen och riktad nyemission till Partek . De slutliga villkoren för aktieinlösen kan delvis avvika från Kalmars exempel men det totala beloppet om 256 Mkr står fast . - Joel Dahlberg 08 - 700 1007 . ( c ) Reuters Limited 1997 . 
