SCANIAS VINST MINSKADE TILL 2 . 706 MKR . STOCKHOLM , 18 feb ( Reuter ) - Scanias vinst efter finansnetto för 1996 minskade till 2 . 706 Mkr jämfört med 1995 års vinst på 4 . 847 Mkr . Resultatet var något sämre än väntat enligt Reuters analytikerenkät där snittet i förväntningarna låg på en vinst om 2 . 760 Mkr . Under fjolåret minskade faktureringen till 33 . 730 Mkr ( 34 . 840 ) . Scanias totala rörelsevinst krympte till 3 . 057 Mkr ( 5 . 352 ) . Den stärkta kronan sänkte Scanias resultat med 900 Mkr . Företaget tog också kostnader om 650 Mkr för omställning av produktionen till den nya 4 - serien från 3 - serien . Styrelsen föreslår en utdelning om 5 , 50 kr per aktie för 1996 . " I fjärde kvartalets resultat ingår kostnader för personalreduktion med 290 Mkr och en positiv resultatpåverkan på 400 Mkr i Latinamerikaverksamheten efter skattedom i Argentinas Högsta Domstol " , skriver Scania . I fjol ökade Scanias marknadsandel i västra Europa till 15 , 5 % ( 14 , 3 ) och i Brasilien till 38 , 2 % ( 33 , 9 ) . Scanais orderingång på lastbilar från de europeiska marknaderna minskade under 1996 med 7 % . " Osäkerheten ökade på de europeiska marknaderna under fjärde kvartalet " , skriver Scania . I en kommentar skriver Scanias VD Leif Östling att företagets orderingång under det fjärde kvartalet minskade med 15 % . " Osäkerheten fortsatte även under januari 1997 , då orderingången var 5 % lägre än under januari förra året " , skriver Östling . Han konstaterar att omställningen från 3 - serien till den nya 4 - serien var den största omställningen i Scanias historia . " Effekterna på kostnadssidan av det nya produktprogrammet kommer att slå igenom successivt under 1997 och 1998 " , skriver Östling - Henrik Alberius 08 - 700 1250 . ( c ) Reuters Limited 1997 . 
