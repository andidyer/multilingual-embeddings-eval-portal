INGEN LJUSNING FÖR ASSIS BARRIER COATING . STOCKHOLM , 12 nov ( Reuter ) - AssiDomän kan inte se någon omedelbar förbättring i marknadssituationen för affärsområdet Barrier Coating . Det skriver AssiDomän i sin delårsrapport . Verksamhetens omfattning förändrades starkt av köpet av enheter från PWA . Till följd av produktmixen i de förvärvade enheterna ökade den genomsnittliga prisnivån med 18 % för årets nio första månader jämfört med samma period 1995 . Marknadsutvecklingen har dock varit svag under perioden med låg efterfrågan och sjunkande priser . För affärsområdet Carton har resultatet under perioden försämrats främst till följd av ökade produktionskostnader och förskjutning av underhållsstoppen . - Peter Fellman 08 - 700 1007 . ( c ) Reuters Limited 1996 . 
