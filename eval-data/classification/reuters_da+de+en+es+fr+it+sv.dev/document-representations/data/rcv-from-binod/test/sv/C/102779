VERIMATION SPÅR FORTSATT TILLVÄXT 1997 . STOCKHOLM , 5 feb ( Reuter ) - Verimations VD spår en fortsatt tillväxt av meddelandesysytemet Memo95 på den svenska marknaden under 1997 . Dessutom kommer företagets datakonsultverksamhet att växa kraftigt under de sista fyra månaderna av räkenskapsåret . Det sa företagets VD Magnus Warbert vid ett analytikermöte på tisdag kväll . " Jag vill inte ge prognoser men att Memo95 kommer att ha en fortsatt tydlig ökning på den svenska marknaden det vågar jag säga . . . Konsultverksamheten har bara fakturerat 4 , 1 Mkr hitills i år , men jag vet att det redan i dag finns order på lika mycket i pipelinen " , sade Warbert . Han sa att också att den nyligen tecknade ordern på Verimations VCOM - system till det amerikanska försäkringsbolaget Transamerica Corp . var på 50 . 000 dollar . " Men det kommer fler order till Transamerica Corp . De hade tidigare IBM : s MQ - series men ville byta och valde oss i stället . Därför uppfattar jag ordern som mycket strategiskt viktig " , sade Warbert till Reuters . Han tillade att IBM : s MQ - series är VCOM - systemets enda reella konkurrent . Verimations förlust för de första åtta månaderna i det brutna räkenskapsåret var 6 , 7 Mkr . - Henrik Persson 08 - 700 1011 . ( c ) Reuters Limited 1997 . 
