RÄNTEGAPET KVAR PÅ 100 PUNKTER - SALOMON . STOCKHOLM , 17 feb ( Reuter ) - Räntegapet mellan svenska och tyska tioåriga obligationer kommer att ligga kvar runt 100 punkter . Det skriver den amerikanska investmentbanken Salomon Brothers i nyhetsbrevet ' International Market Roundup ' . " Kvardröjande oro för svensk skatte - och industripolitik kommer att hålla kvar räntegapet mellan tioåriga svenska och tyska obligationer på runt 100 punkter under året " , skriver Salomon Brothers . Det är a - kasseuppgörelsen och kärnkraftsavvecklingen som väcker marknadens oro för statsbudgeten och för den svenska konkurrenskraften . Detta trots att ekonomin i nuläget ser bra ut med låg inflation och förmodad budgetbalans 1998 . " Investerare kommer förmodligen att fortsätta kräva riskpremium för att ha svenska tillgångar nu då valet 1998 närmar sig . . . " , skriver investmentbanken . - Charlotte Meynert 08 - 700 1071 . ( c ) Reuters Limited 1997 . 
