JOBBKARUSELL PÅ MATTEUS I GÖTEBORG . STOCKHOLM , 6 nov ( Reuter ) - Matteus fondkommission har återanställt Jonas Wibergh som ansvarig för firmans kontor i Göteborg . Vidare har två mäklare rekryterats som med omedelbar verkan tillträtt sina tjänster , skriver Matteus i ett pressmeddelande . Hagströmer & Qviberg uppgav tidigare på eftermiddagen att Jonas Wibergh rekryterats till deras Göteborgskontor . Matteus kontor i Göteborg har nu tre lokalt baserade mäklare samt ytterligare tre inlånade från andra Matteuskontor i Sverige . Firman ska även anställa ytterligare 3 - 4 mäklare . Kvinnliga sökande kommer att prioriteras . - Jörgen Österberg 08 - 700 1008 . ( c ) Reuters Limited 1996 . 
