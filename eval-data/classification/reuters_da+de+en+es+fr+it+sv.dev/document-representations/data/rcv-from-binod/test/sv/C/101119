STATKRAFT VILL STÄRKA INFLYTANDE I SYDKRAFT . STOCKHOLM , 23 dec ( Reuter ) - Genom bytet från C - aktier till röststarka A - aktier i Sydkraft vill norska Statkraft stärka inflytandet i Sydkraft . Det säger Tony Ellis , ansvarig för Statkrafts förändringsarbete , till Reuters . " Vi vill bli en långsiktig industriell aktör i Sydkraft " , säger han . Efter bytestransaktionen med svenska Fjärde AP - fonden ökar Statkraft sin röstandel i Sydkraft från drygt 15 % till 22 , 2 % . För detta får Statkraft dessutom lägga emellan en köpeskilling på 174 Mkr till AP - fonden . Idag har inte Statkraft någon ordinarie styrelseledamot i Sydkraft , men detta kan bli fallet vid nästa stämma i maj 1997 . " Vi får se vad tiden utvisar " , säger Ellis . - Olle Lindström 08 - 700 1015 . ( c ) Reuters Limited 1996 . 
