Marieberg ökar i Aamulehti . STOCKHOLM , 22 april ( Reuter ) - Tidnings AB Marieberg har köpt 362 . 324 aktier av serie I i Aamulehti Group . Det uppger Marieberg i ett pressmeddelande . Efter förvärvet äger Marieberg 1 . 178 . 517 aktier av serie I och 1 . 596 . 386 aktier av serie II i bolaget . Det motsvarar 28 , 8 % av kapitalet och 28 , 45 % av rösterna efter full konvertering . Förvärvet är villkorat av bolagsstämmobeslut om fusionen mellan Aamulehti och MTV som aviserades idag . " Vi ser mycket positivt på en fusion mellan Aamulehti och MTV . Det nya företaget får en betydande storlek , en stark marknadsposition och utvecklingskraft " , kommenterar Mariebergs VD Bengt Braun . Marieberg påpekar att köpet ska ses mot bakgrund av Mariebergs tidigare meddelade avsikt om att bibehålla en röst - och ägarandel på hittillsvarande 20 - 25 % nivån . - Kristina Zetterlund 08 - 700 1005 . ( c ) Reuters Limited 1997 . 
