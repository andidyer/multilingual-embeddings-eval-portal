SVEDALAS VINST OFÖRÄNDRAD 1996 . STOCKHOLM , 10 feb ( Reuter ) - Svedala rapporterar en vinst efter finansnetto på 738 Mkr för helåret 1996 , enligt företagets bokslutsrapport . Det är i stort sett lika mycket som året innan då vinsten var 736 Mkr . Styrelsen förslår att utdelningen för verksamhetsåret 1996 blir 4 kr , jämfört med 3 , 50 kr året innan . Orderingången minskade till 11 . 647 Mkr ( 11 . 882 ) . Justerat för valutaeffekter , avyttringar och förvärv steg orderingången 1 % . Resultatet påverkades negativt av kronförstärkningen med 82 Mkr , jämfört med 1995 . Resultatet påverkades å andra sidan positivt av att faktureringen ökade i samtliga regioner , förutom i Europa , och uppgick totalt till 11 . 986 Mkr ( 10 . 938 ) . Kassaflödet före investeringar och utdelning ökade kraftigt till 795 Mkr , jämfört med ett negativt kassaflöde på 94 Mkr 1995 . Vinsten per aktie efter skatt uppgick var 11 , 50 kr ( 10 , 50 ) . Nettoupplåningen ökade med drygt 100 Mkr till 2 . 204 Mkr . Förvärv under året har resulterat i en ökad upplåning med 485 Mkr . - Olle Lindström 08 - 700 1015 . ( c ) Reuters Limited 1997 . 
