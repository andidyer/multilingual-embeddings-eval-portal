Lundbergs säljer innehav i Östgöta . STOCKHOLM , 17 mars ( Reuter ) - Lundbergs har sålt samtliga sina aktier i Östgöta Enskilda Bank ( ÖEB ) till Den Danske Bank . Försäljningen medför en reavinst på ca 1 , 4 Mdr , uppger Lundbergs i ett pressmeddelande . Samtidigt har Den Danske Bank förbundit sig att rikta ett erbjudande till övriga aktieägare . Lundbergs sålde 43 . 318 . 392 aktier i ÖEB , motsvarande 76 , 9 % av det totala antalet aktier och röster . Köpesskillingen var 50 , 50 kr kontant per aktie eller totalt ca 2 , 2 Mdr . " I samband med försäljningen har Lundbergs återköpt de optioner som Lundbergs tidigare utfärdat till ledande företrädare för ÖEB " , skriver Lundbergs . Den Danske Banks erbjudande till övriga aktieägare i ÖEB är att köpa deras aktier på likvärdiga villkor som Lundbergs fått . Den Danske Banks köp av Lundbergs aktier är villkorat av Finansinspektionens godkännande . " Lundbergs får nu betalt för sitt risktagande och uthålliga arbete och går nu vidare med inriktningen att göra nya investeringar i svenskt näringsliv " , skriver bolaget . - Kristina Zetterlund 08 - 700 1005 . ( c ) Reuters Limited 1997 . 
