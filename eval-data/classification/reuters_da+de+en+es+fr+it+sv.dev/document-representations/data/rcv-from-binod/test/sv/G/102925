PERSSON VILL HA ENERGISAMARBETE RUNT ÖRESUND . GÖTEBORG , 6 feb ( Reuter ) - Statsminister Göran Persson vill att ett energisamarbete runt Öresund utvecklas . Det sade han till journalister efter ett Sparbanksseminarium i Göteborg på torsdagen . " Jag hoppas att vi kan utveckla ett samarbete runt Öresund om energifrågorna . Jag är inte glad åt den kolkraftsel som vi kommer att importera " , sade Persson . Han hoppades att de båda länderna kring Öresund tillsammans ska kunna utveckla ett energisystem kring bland annat natur - och biogas . " Jag hoppas att vi i regionen ska kunna få ut mera energi i anslutning till fjärrvärme , det utnyttjar vi dåligt idag " , sade han . Persson hade inget svar på frågan om hur stor satsning på naturgasen som kommer att krävas för att ersätta avvecklade kärnreaktorer . " Det ingår inte i uppgörelsen om energipolitiken men jag utesluter inte att vi i framtiden kommer att få en diskussion om naturgasen " , sade han . - Henrik Alberius 08 - 700 1250 . ( c ) Reuters Limited 1997 . 
