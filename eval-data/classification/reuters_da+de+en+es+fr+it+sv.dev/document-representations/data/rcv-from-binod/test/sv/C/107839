AssiDomäns vinst sjönk till 360 Mkr . STOCKHOLM , 13 maj ( Reuter ) - AssiDomäns vinst efter finansnetto sjönk till 360 Mkr för första kvartalet 1997 , jämfört med 827 Mkr för samma period förra året . Omsättningen uppgick till 4 . 816 Mkr ( 5 . 423 ) . Enligt Reuters enkät av 10 analytikers prognoser väntades en vinst på 427 Mkr för första kvartalet . Nettoresultatet backade med 58 % till 260 Mkr . " Det allmänt svaga marknadsläget för papper och kartong under 1996 har under första kvartalet 1997 ersatts av en positiv utveckling för merparten av AssiDomäns produkter . Efterfrågan har ökat och priserna stabiliserats och har i vissa fall kunnat höjas " , skriver AssiDomän i sin delårsrapport . Den positiva marknadsutvecklingen gäller speciellt för kraftliner och kartong . " Massamarknaden är fortfarande osäker " , skriver AssiDomän . I resultatet ingår reavinster från fastighetsförsäljningar med 56 Mkr ( 403 ) och från företags - och aktieförsäljningar med 25 Mkr ( 10 ) . Under perioden har valutaeffekter netto påverkat rörelseresultatet med - 50 Mkr . Av resultatförsämringen jämfört med samma period 1996 var ca 400 Mkr nettoeffekt , inklusive valutaeffekt , av lägre försäljningspriser och prissänkningar på insatsvaror , skriver AssiDomän . Inom affärsområdet skog och trä var rörelseresultatet 299 Mkr ( 313 ) . Det genomsnittliga priset på sågade trävaror steg med 13 % , jämfört med samma period 1996 . Massavedpriset var dock 20 % under det som gällde första kvartalet 1996 . " För resten av 1997 bedöms marknadsutsikterna för trävaror som fortsatt stabila . Detta gäller främst furuvaror . Marknadsutsikterna för massaved är helt relaterade till utvecklingen inom massa - och pappersindustrin , prisutvecklingen bedöms dock bli svag för resten av 1997 " , skriver AssiDomän . För affärsområdet pappersprodukter spås marknadsutsikterna som fortsatt positiva . Även wellpapp antas en fortsatt stabil efterfrågan . För förpackningspapper har marknaden succesivt förbättrats under första kvartalet 1997 . Orderingången har ökat och prispressen har minskat . Den positiva utvecklingen väntas fortsätta , skriver AssiDomän . Det genomsnittliga massapriset sjönk med 26 % jämfört med samma period förra året . Leverade volymer ökade dock med 35 % , främst på grund av stabilare orderingång . " Vad gäller massa har tidigare bedömts att den konjunkturella bottennivån passeras under första halvåret 1997 . Sannolikt kommer vändningen senare " , skriver AssiDomän . - Henrik Persson 08 - 700 1011 . ( c ) Reuters Limited 1997 . 
