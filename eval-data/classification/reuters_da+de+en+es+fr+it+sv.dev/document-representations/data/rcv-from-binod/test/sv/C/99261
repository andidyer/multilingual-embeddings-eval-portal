OMSTÄLLNINGSKOSTNADER LÄGRE KV 4 - SCANIA . STOCKHOLM , 7 nov ( Reuter ) - Scania räknar med att kostnaderna för produktionsomställningen till 4 - serien blir lägre under det fjärde kvartalet än under det tredje . Det sade Scanias presschef Hans Rubenstein till Reuters . " Kostnaden borde bli lägre än under tredje kvartalet " , sade Rubenstein . Under tredje kvartalet var kostnaden för omställningen cirka 300 Mkr . Rubenstein sade också att Scania har bättre möjligheter att möta efterfrågan under fjärde kvartalet än under det tredje till följd av att produktionsstörningarna blir allt mindre . Under de tre första kvartalen i år sjönk antalet fakturerade lastbilar och bussar till 31 . 872 ( 32 . 299 ) . - Joel Dahlberg 08 - 700 1011 . ( c ) Reuters Limited 1996 . 
