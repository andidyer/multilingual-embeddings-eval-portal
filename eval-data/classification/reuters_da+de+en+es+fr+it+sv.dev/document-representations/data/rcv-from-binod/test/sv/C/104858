Svårt för staten sälja post i Enator - DI . STOCKHOLM , 11 mars ( Reuter ) - Staten har stött på patrull i sina ansträngningar att sälja sitt 25 - procentiga innehav i datakonsultföretaget Enator . En rad företag har tackat nej till att köpa posten med hänvisning till att priset är för högt . Det skriver Dagens Industri i en artikel idag . " Priset är minst 20 % för högt . Vi har räknat på det . Enator har inte intjäningsmöjligheter som motsvarar dagens börsvärde " , säger Terje Thon , vice VD för norska Telenor , som tidigare pekats ut som spekulant på Enatorposten till tidningen . Räknat på ett totalt börsvärde på 6 , 3 Mdr är statens 25 % värda ca 1 , 6 Mdr . " Målet är att få ut ett marknadspris . Det är möjligt att försäljningsdatumet , som är satt till före mars månads slut , skjuts upp . Jag kan inte säga hur länge " , säger Per Tegner , ansvarig för försäljningen hos näringsdepartementet . Tegner är heller inte helt övertygad om att det blir någon affär alls . " Det får vi se . Vi jobbar på det " , säger han . ( c ) Reuters Limited 1997 . 
