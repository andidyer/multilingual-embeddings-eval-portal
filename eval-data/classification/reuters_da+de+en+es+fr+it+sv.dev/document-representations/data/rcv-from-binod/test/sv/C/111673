Skanska får del i rysk order . STOCKHOLM , 13 aug ( Reuter ) - Skanskas finska dotterbolag Skanska Oy har i konsortium med tyska Hochtief AG fått en order på att bygga fyra höghus i Moskva . Skanska Oys andel i projektet är 55 % och det totala ordervärdet är 1 . 040 Mkr , uppger Skanska i ett pressmeddelande . Beställare är ryska Temagruppen , som ägs av Sberbank och fastighetsbolaget ZAO Tema . Skanska har även fått uppdraget att genomföra fas två av Rossiyskiy Credit Bank - projektet . Ordern är värd 160 Mkr och omfattar installations - , inrednings - samt beläggningsarbeten . Höghusen i Moskva kommer att bli mellan 18 och 27 våningar höga och ska utöver bostäder omfatta parkeringsplatser och affärslokaler om totalt 130 . 000 kvadratmeter . Byggandet påbörjas i september och väntas vara klart två år därefter . " Sberbank ansvarar för huvuddelen av finansieringen medan Skanska och Hochtief har medverkat till att ordna den del som västerländska kreditinstitut står för " , skriver Skanska . - Kristina Zetterlund 08 - 700 1005 . ( c ) Reuters Limited 1997 . 
