Låginkomsttagare betalar mest skatt i Sverige . STOCKHOLM , 4 mars ( Reuter ) - Låginkomsttagare betalar mest skatt i Sverige jämfört med övriga OECD - länder . I de övriga inkomstklasserna toppar Sverige statistiken tillsammans med Finland och Belgien . Det säger utredningschefen på skattebetalarnas förening Danne Nordling till Reuters . Föreningen presenterar idag en rapport om skattetrycket i Sverige och andra jämförbara länder . " Sverige har de högsta skatterna för låginkomsttagare . För att råda bot på detta behöver man öka grundavdraget för den gruppen , men det är en mycket dyrbar reform " , säger Nordling . Till gruppen låginkomsttagare räknar föreningen de som har 75 % av en industriarbetars medellön . När det gäller gruppen som har en industriarbetares meddellön eller 150 % av en industriarbetares medellön toppar Sverige listan över skattetryck tillsammans med Belgien och Finland . Danmark följer först efter den här trion . För höginkomsttagarna ( 300 % av en industriarbetaras medellön ) toppar Belgien listan med Finland och Sverige på andra plats följda av Danmark . " Man kan dra den slutsatsen att Sverige hör till högskatteländerna , men är inte så outstanding tillsammans med Danmark som OECD : s statistik vanligen visar " , säger Nordling . Skattebetalarnas förening jämförde i sin undersökning skattetrycket i 12 OECD - länder under 1996 . Föreningen har räknat inkomstskatter inklusive egenavgifter , löneskatt ( arbetsgivaravgifter ) , mervärdesskatt och övriga konsumtionsskatter . Fastighetsskatten finns inte med i beräkningarna . - Peter Fellman 08 - 700 1007 . ( c ) Reuters Limited 1997 . 
