GRÄNGES VINST FÖLL TILL 461 MKR . STOCKHOLM , 24 jan ( Reuter ) - Electrolux dotterbolag Gränges rörelsevinst backade till 461 Mkr 1996 jämfört med 831 Mkr föregående år . Faktureringen sjönk till 10 . 007 Mkr ( 11 . 448 ) . I rörelseresultatet ingår engångsposter med ett positivt netto på 21 Mkr . Gränges fakturering var 2 . 616 Mkr 1996 års fjärde kvartal jämfört med 2 . 642 Mkr motsvarande period i fjol . Rörelsevinsten under årets sista kvartal var 156 Mkr . " Detta är något bättre än föregående år , om hänsyn tages till poster av engångskaraktär " , skriver Gränges i sin bokslutskommunike . Försäljningen under fjärde kvartalet backade med 5 , 8 % efter justering för förvärvade och sålda verksamheter samt inverkan av ändrade valutakurser vid omräkning av utländska dotterbolag . Årets resultatförsämring kan främst hänföras till Gränges Metall och Band & Folie till följd av lägre försäljningspriser , förändrade valutakurser samt lägre volymer . Soliditeten ökade till 36 % ( 35 % ) . - Kristina Zetterlund 08 - 700 1005 . ( c ) Reuters Limited 1997 . 
