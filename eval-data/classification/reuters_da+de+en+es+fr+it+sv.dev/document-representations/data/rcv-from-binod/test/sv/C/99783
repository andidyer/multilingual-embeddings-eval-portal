ERICSSON . STOCKHOLM , 22 nov ( Reuter ) - Ericsson inför en ny organisation vid årsskiftet som gör att de fem affärsområdena omstruktureras till tre : Telefoner & Terminaler , Mobilsystem och Infokomsystem . " Utöver vår världsledande position inom mobila system och telefoner skapar och sammanför vi nu erfoderliga resurser för att bli en ledande leverantör av system för infokom , det vill säga nätlösningar och produkter för multimediakommunikation " , säger koncernchef Lars Ramqvist enligt ett pressmeddelande . Affärsområdet Infokomsystem bildas genom sammanslagning av Publik Telekommunikation och Företagskommunikation & Nät . Dessutom tillkommer den verksamhet för radioaccessprodukter som idag ingår i Radiokommunikation " , skriver Ericsson . Chef för Infokomsystem blir Anders Igel . Affärsområde Telefoner & Terminaler kommer att bestå av mobiltelefoner , sladdlösa telefoner för hushåll , kabelmodem samt avancerade nätterminaler . Chef blir Johan Siberg . Affärsområde Mobilsystem , som kommer att ledas av Kurt Hellström , innefattar mobiltelefonsystem , privatradio och mobila meddelandesystem . Ericsson Microwave Systems och Ericsson Cables fortsätter som tidigare och rapporterar till chefen för Mobilsystem respektive Ericsson Components . De lokala Ericssonföretagen kommer att få en viktigare roll . " För att ytterligare stärka Ericssons ställning på marknaden och understryka vår kundorientering samt ett enhetligt uppträdande inför kunderna kommer de lokala bolagen att få en viktigare roll " , skriver bolaget . VD kommer att utse så kallade global account executives , som ansvarar för att kunderna får det stöd de behöver . - Joel Dahlberg 08 - 700 1011 . ( c ) Reuters Limited 1996 . 
