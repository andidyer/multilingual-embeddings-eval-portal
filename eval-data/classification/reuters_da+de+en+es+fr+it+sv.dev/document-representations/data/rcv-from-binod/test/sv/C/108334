Bergman & Beving slår ihop Luna och Järnia . STOCKHOLM , 22 maj ( Reuter ) - Bergman & Bevings dotterbolag Luna och Järnia slås samman och bildar en ny enhet , Luna Ferro AB , skriver Bergman & Beving i ett pressmeddelande . Luna Ferro hade en gemensam affärsvolym på 2 . 700 Mkr och ett samlat resultat före skatt på 67 Mkr under det nyligen avslutade räkenskapsåret 1996 / 1997 . " Genom att sammanföra de båda företagens kompetens får vi möjlighet att tillgodose kundernas behov på ett än effektivare sätt . Branschen står också inför en mängd utmaningar och det är därför naturligt att på detta sätt stärka vår slagkraft " , säger Bergman & Bevings koncernchef Anders Börjesson i en kommentar . - Jörgen Österberg 08 - 700 1008 . ( c ) Reuters Limited 1997 . 
