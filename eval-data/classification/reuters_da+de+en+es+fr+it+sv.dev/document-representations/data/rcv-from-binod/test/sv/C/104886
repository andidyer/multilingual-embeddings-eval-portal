Kraftigt minskad utlåning i Trelleborg . STOCKHOLM , 11 mars ( Reuter ) - Utlåningen av B - aktier i Trelleborg minskade till i stort sett noll under förra veckan , enligt statistik från Stockholms fondbörs . Under veckan minskade utlåningen med drygt 1 miljoner aktier till endast 64 . 000 . Minskningen skedde samtidigt som Trelleborgkursen steg 10 , 50 kr till 128 . Även den totala utlåningen av aktier föll under veckan , - 989 Mkr till 7 . 257 Mkr . En stor del av detta var Electrolux , där utlåningen av B - aktier minskade med 85 % till 235 . 000 aktier . Utlåningen i Electrolux hade veckan innan stigit ungefär lika mycket . Utlåningen i Ericssons B - aktie gick emot den allmänna trenden och ökade med 408 . 000 till drygt 3 , 4 miljoner aktier . - Joel Dahlberg 08 - 700 1011 . ( c ) Reuters Limited 1997 . 
