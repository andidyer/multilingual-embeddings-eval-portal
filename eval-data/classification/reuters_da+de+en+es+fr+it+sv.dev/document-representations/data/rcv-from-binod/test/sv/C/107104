Gullspång föreslår nyemission . STOCKHOLM , 24 april ( Reuter ) - Gullspångs styrelse föreslår en nyemission om 1 , 5 Mdr . Aktieägare erbjuds teckna en ny aktie för varje fyra gamla . Emissionskursen är satt till 85 kr , skriver Gullspång i ett pressmeddelande . Gullspångs huvudägare finska IVO planerar att teckna sin del av emissionen . Styrelsen vill av flera skäl stärka företagets finansiella ställning efter köpet av Skandinaviska Elverk som sänkte den synliga soliditeten till 30 % . Ett av dem är att aktivt kunna delta i den fortsatta strukturomvandlingen på den svenska elmarknaden , bland annat genom ytterligare förvärv både inom produktion och distribution . Gullspång anger också fortsatt expansion inom värmeområdet genom investeringar , förvärv och samarbete med kommuner och industriföretag , som ett skäl till nyemissionen . Vid full teckning ökar den synliga soliditeten till ca 40 % . Teckningstiden löper från 3 till 25 juni . Handelsbanken Markets är rådgivare och emissionsbank . Emissionen kräver godkännande av den ordinarie bolagsstämman 22 maj . - Lena Torlegård 08 - 700 1018 . ( c ) Reuters Limited 1997 . 
