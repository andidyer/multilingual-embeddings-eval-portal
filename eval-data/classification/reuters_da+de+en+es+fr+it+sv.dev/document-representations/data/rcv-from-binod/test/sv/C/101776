ATLAS COPCO INTRODUCERAR OPTIONSPLAN . STOCKHOLM , 17 jan ( Reuter ) - Atlas Copcos kommer att införa en optionsplan från och med 1997 med möjlighet till årlig tilldelning av köpoptioner i Atlas Copco - aktien . Planen omfattar till en början 25 - 30 personer i bolagets ledning , uppger Atlas Copco i ett pressmeddelande . " Storleken på tilldelningen kopplas till Gruppens förmåga att skapa värdetillväxt för bolaget och dess aktieägare " , skriver bolaget . Tilldelning kommer endast att ske då gruppens operationella kassaflöde , minskat med Atlas Copcos kapitalkostnad är positivt . Optionerna kommer att ha en löptid på fem år och ger rätt till köp av befintliga aktier . Därmed kommer utspädning för existerande aktieägare inte ske . " Eftersom optionsplanen skyddas finansiellt påverkas ej bolagets kostnader av framtida kursuppgångar i Atlas Copco - aktien " , skriver Atlas Copco . Värdet av den årliga optionstilldelningen kan maximalt bli ca 5 Mkr . - Kristina Zetterlund 08 - 700 1005 . ( c ) Reuters Limited 1997 . 
