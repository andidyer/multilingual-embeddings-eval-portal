SKF VÄXER PÅ EFTERMARKNADEN . GÖTEBORG , 17 jan ( Reuter ) - SKF växer kraftigt på bileftermarknaden och marknaden har högsta prioritet inom koncernen . Det säger SKF : s VD Peter Augustsson i en intervju med Reuters . " Eftermarknaden har högsta prioritet . Vi går kraftigt upp på bileftermarknaden . Vi har 15 % andel av leveranserna till biltillverkningen , men av bileftermarknaden har vi idag bara 8 - 9 % , varför ska det vara så ? Och därför satsar vi på nya säljkanaler på alla våra marknader " , säger Augustsson . Bileftermarkaden ( reservdelar ) och industrieftermarknaden är lönsamma affärer . " På industrieftermarknaden har vi redan idag en stark position och vi stärker den genom att förbättra logistiken " , säger Augustsson . En viktig del i den förbättringen är SKF : s nya europeiska centrallager för eftermarknaden i Belgien . Nästa vecka ansluts även Tyskland till det europeiska logistiksystemet och regionallagren i landet kan rationaliseras bort . " Nu förser centrallagret kunder från Finland till Grekland " . SKF ska nu satsa på ett liknande logistiksystem i USA . En början är storlagret i KnoxVille Tennessee . - Henrik Alberius 08 - 700 1250 . ( c ) Reuters Limited 1997 . 
