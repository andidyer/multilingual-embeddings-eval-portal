Analytiker tror på transportaktier , främst BTL - MA . STOCKHOLM , 2 juni ( Reuter ) - Transportbranschen kommer att stå som vinnare när konjunkturen åter tar fart och BTL är den mest köpvärda transport - och rederiaktien på ett års sikt . ASG bedöms däremot som minst köpvärd . Det anser Månadens Affärers börspanel med analytiker från 13 fondkommissionärer . Transport - och rederibranschen väntas stiga mer än genomsnittsindex under det närmaste året . BTL får över hälften av analytikernas köprekommendationer och flera fondkommissionärer har riktkurser på mellan 32 och 40 kr . Bolaget bedöms ha en betydligt bättre kärnrörelse än ASG , vilket avspeglas i en bättre rörelsemarginal . " Aktien bör ta fart med konjunkturen som ger ökad intjäning och minskat räntenetto " , säger en analytiker . Det finns även möjlighet för ett uppköp vilket bör ge kursen en knuff uppåt . Mest troligt är ett bud från ASG : s nuvarande storägare Finnlines . BTL : s investeringar i Finland och Polen väntas bära frukt om några år , speciellt med en utökad handel med Ryssland och Östeuropa . Marknaden börjar däremot tappa förtroendet för ASG som levererat den ena resultatvarningen efter den andra . " ASG handlas snart till substansvärdet vilket kan leda till uppköp och styckning av bolaget " , säger en analytiker . Analytiker räknar med att rederiernas vinster kommer att lyftas av en starkare dollar samt ökande fraktpriser . Här bedöms Argonaut vara en köpkandidat . " Bolaget har idag en modern tankflotta och ligger väl rustad inför ökade transportvolymer för oljetransporter " , skriver Månadens Affärer . Concordia bedöms då som mindre köpvärd . Analytiker räknar med att bolaget snart måste nyinvestera i nya fartyg medan kassaflödet inte är det starkaste . - Kristina Zetterlund 08 - 700 1005 . ( c ) Reuters Limited 1997 . 
