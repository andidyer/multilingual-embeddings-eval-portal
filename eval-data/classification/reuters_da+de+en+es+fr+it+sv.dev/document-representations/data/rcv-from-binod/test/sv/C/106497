Skatt i fokus vid renodling av Incentive - Dahlbäck . STOCKHOLM , 15 april ( Reuter ) - Incentive skulle gynnas av en renodling , men det är inte helt okomplicerat att genomföra den då en försäljning av innehavet i ABB skulle medföra kraftigt negativa skattekonsekvenser . Det sade Investors VD Claes Dahlbäck vid ett frukostmöte i Veckans Affärers regi på tisdagen . " Att Incentive skulle må bra av en renodling är uppenbart . Det är dock svårt skattemässigt att lösa renodlingen " , sade Dahlbäck . Vad gäller tidsplanen för renodlingen ville Dahlbäck inte uttala sig specifikt , men sade att skattefrågan går före tidsperspektivet . " Det är viktigare att det händer på ett skattemässigt gynnsamt sätt än att det händer inom ett år , till exempel " , sade Dahlbäck . - Jörgen Österberg 08 - 700 1008 . ( c ) Reuters Limited 1997 . 
