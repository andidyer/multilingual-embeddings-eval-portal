PRIVATA KONSUMTIONEN VÄNDER INTE UPP - SKOP . STOCKHOLM , 11 sept ( Reuter ) - Under de tre senaste månaderna har hushållens förväntningar om den egna levnadsstandarden försämrats . Därför kommer inte heller den privata konsumtionen att ta fart . Det visar en undersökning SKOP genomfört under augusti och september . " SKOP : s undersökning tyder på att den privata konsumtionen inte tar fart under hösten " , skriver SKOP i en rapport . Nästan en tredjedel , 32 % , tror att levnadsstandarden kommer att minska under det närmaste året . " Bilden av försiktighet i hushållen förstärks av sämre arbetsmarknadsutsikter och ökat sparande " , skriver SKOP i rapprten . I augusti - september säger 23 % av hushållen att de ska spara mer under det kommande året än vad de gjort de senaste 12 månaderna . I juni var motsvarande andel 15 % . SKOP : s undersökning visar också att hälften av hushållen skulle föredra att spara om de plötsligt fick mer pengar . Det finns dock ett visst intresse för att köpa nya bostäder , bilar och kapitalvaror men endast en av fem uppger att man skulle använda oväntade pengar till löpande konsumtion . Andelen hushåll som tror att arbetslösheten ska minska under det kommande året sjönk till 16 % i augusti - september från 25 % i juni . Andelen hushåll som spår ökad arbetslöshet har samtidigt ökat . I augusti - september gick det tre personer som tror på ökad arbetslöshet på varje person som tror på minskad . I juni var motsvarande förhållande två på en . Undersökningen omfattar 1 . 021 intervjuer under perioden 20 augusti till 4 september . - Barbara Taltavull 08 - 700 1019 . ( c ) Reuters Limited 1996 . 
