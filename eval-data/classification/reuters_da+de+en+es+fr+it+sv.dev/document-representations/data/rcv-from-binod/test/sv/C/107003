Bioras förlust ökade till 11 , 5 Mkr . STOCKHOLM , 23 april ( Reuter ) - Bioras förlust efter skatt för årets första kvartal ökade till 11 , 5 Mkr jämfört med en förlust på 5 , 8 Mkr för samma period 1996 , skriver bolaget i sin delårsrapport . Försäljningen minskade till 2 , 3 Mkr ( 4 , 6 ) , medan rörelseresultatet rasade till - 18 , 6 Mkr ( - 5 , 6 ) . Minskningen beror främst på ökade kostnader för försäljningen i Tyskland . Finansnettot förbättrades till 7 , 1 Mkr ( - 0 , 3 ) , varav ca 5 Mkr utgörs av orealiserade kursvinster i dollar . Bolagets omkostnader , utöver dem för sålda varor , ökade till 19 , 4 Mkr ( 5 , 2 ) . Ökningen kan framför allt hänföras till lanseringen av bolagets huvudprodukt Emdogain samt till uppbyggnad och expansion av marknadsaktiviteterna i flera länder . " Vi är nöjda med Bioras utveckling under första kvartalet 1997 " , säger bolagets VD Tomas Hammargren . " Under andra kvartalet räknar vi med att se de första resultaten av de utökade marknadsaktiviteterna i USA . " - Peter Fellman 08 - 700 1007 . ( c ) Reuters Limited 1997 . 
