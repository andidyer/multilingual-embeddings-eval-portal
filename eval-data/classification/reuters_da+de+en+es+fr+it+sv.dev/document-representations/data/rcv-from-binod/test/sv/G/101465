FORTFARANDE OENIGT OM PENSIONER - GP . STOCKHOLM , 10 jan ( Reuter ) - Ett definitivt nej till en frivillig premiereserv i det nya pensionssystemet och ett något mjukare nej till slopade egenavgifter . Det var beskedet från de fyra borgerliga partierna till regeringen igår efter ett förberedande möte , skriver Göteborgsposten . På onsdag hålls nya partiöverläggningar om det framtida pensionssystemet . Socialdemokraterna har begärt att få omförhandla delar av den principöverenskommelse som träffades med de borgerliga partierna för tre år sedan . Enligt uppgörelsen ska 2 procentenheter av de 18 , 5 % som betalas i ålderspensionsavgift gå till den så kallade premiereserven . Det är denna premiereserv som socialdemokraterna vill göra till en frivillig sak , något som har förkastats av de borgerliga partierna . ( c ) Reuters Limited 1997 . 
