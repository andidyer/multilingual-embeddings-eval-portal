ASSIDOMÄNS VINST SÄMRE ÄN VÄNTAT . STOCKHOLM , 20 feb ( Reuter ) - Skogskoncernen Assidomäns vinst efter finansnetto sjönk till 1 . 713 Mkr för helåret 1996 jämfört med året innan då vinsten uppgick till 4 . 346 Mkr . Rapporten var sämre än förväntat . Enligt Reuters sammanställning av 13 skogsanalytikers prognoser väntades vinsten i genomsnitt bli 1 . 947 Mkr . Omsättningen minskade till 19 . 316 Mkr från 21 . 836 Mkr 1995 . Styrelsen föreslår en utdelning till aktieägarna på 5 , 25 kr per aktie ( 5 , 00 ) . Valutaeffekter sänkte rörelsevinsten 400 Mkr . I valutaeffekterna inkluderas effekter av terminssäkringar och omräkningsdifferenser . " Den allmänna marknadssituationen är fortfarande svag men vissa positiva tecken föreligger inom de för Assidomäns viktiga produktområdena sågade råvaror , kraftliner och kartong . Orderingången är god och priserna stabila . En successiv förbättring av konjunkturen kan väntas under 1997 " , skriver Assidomän . I rörelseresultatet för sista kvartalet ingår strukturkostnader inom affärsområdena Packaging och Kraft Products på tillsammans 274 Mkr . Dessutom ingår reavinster från fastighetsförsäljningar på 713 mkr samt reavinster från företags - och aktieförsäljningar på 27 Mkr . Rörelseresultatet har också påverkats av en kostnad på 93 mkr bestående av en gratifikation till de anställda avseende 1995 . Slutligen ingår även en resultatandel på - 64 Mkr från Sepap . Assidomäns kassaflöde före investeringar uppgick under 1996 till 2 . 880 Mkr ( 3 . 615 ) . Marknadssituationen på wellpapp kännetecknas av ett fortsatt pristryck nedåt . Inom Skog och Trä räknar Assidomän med att kunna utnyttja befintliga anläggningar fullt ut under 1997 . På säckmarknaden väntar koncernen en förstärkning under 1997 , jämfört med det svaga 1996 då resultatet för Kraft Products föll kraftigt . - Olle Lindström 08 - 700 1015 . ( c ) Reuters Limited 1997 . 
