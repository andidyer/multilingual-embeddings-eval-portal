Wallenstam ser stor resultatpotential . STOCKHOLM , 4 mars ( Reuter ) - Bygg och fastighetsbolaget Wallenstam ser en stor resultatpotential för de kommande åren . Det sade företagets VD Hans Wallenstam vid en analytikerträff på måndagen . " Vi har en stor hyrespotential i vårt bestånd och dessutom låga driftskostnader . Det långsiktiga målet är ett resultat på 100 Mkr till år 2000 " , sade Wallenstam . För innevarande år trodde han att hyrorna kunde höjas med ca 3 , 5 % i Stockholm och Göteborg medan Helsingborg kan ge 2 % i hyreshöjning . Under 1997 kommer Wallenstam att omsätta ett lån på 729 Mkr med en ränta på 11 , 32 % , bolagets högsta låneränta . Sammanlagt har Wallenstam 4 . 709 Mkr i lån med en snittränta på 8 , 31 % , en nivå som förväntas sjunka under 1997 . Räntebidragen kommer minska under 1997 . " Vi tappar omkring 15 Mkr i räntebidrag 1997 . Sammanlagt får vi 30 - 35 Mkr i räntebidrag under året " , sade Wallenstam . Han vill gärna att bolaget expanderar inom kommersiella lokaler . " Vi är en ordentlig samtalspartner till alla affärer i de områden vi finns . . . Vi vill gärna köpa tomma kommersiella fastigheter för att förädla och hyra ut dem " , sade Wallenstam . - Henrik Persson 08 - 700 1011 . ( c ) Reuters Limited 1997 . 
