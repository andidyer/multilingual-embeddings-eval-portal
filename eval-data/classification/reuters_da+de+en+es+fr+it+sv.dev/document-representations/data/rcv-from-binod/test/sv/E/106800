Utrymme för sänkta skatter 1999 - Östros . STOCKHOLM , 21 april ( Reuter ) - Det finns utrymme för en skattereform för att sänka skatterna 1999 . Det sade skatteminister Thomas Östros till journalister efter ett tal på Förbundet för allmänt hälsoskydd på måndagen . " Det finns utrymme för en skattereform 1999 med skattesänkningar för lågavlönade " , sade Östros . Östros uppskattade budgetutrymmet 1999 till cirka 15 Mdr . Östros upprepade att värnskatten ska avskaffas som planerat men att den förmodligen kommer att ersättas av en skatt för högavlönade . " Ja , det är inte omöjligt " , sade Östros som inte ville precisera vilka som ska betraktas som höginkomsttagare . Skatteministern menade dock att värnskatten drabbat många som inte klassas som höginkomsttagare . " Värnskatten drabbar många medelinkomsttagare . Det är inte meningen att en som tjänar 20 . 000 kr i månaden ska betala värnskatt " , sade han . - Charlotte Meynert 08 - 700 1071 . ( c ) Reuters Limited 1997 . 
