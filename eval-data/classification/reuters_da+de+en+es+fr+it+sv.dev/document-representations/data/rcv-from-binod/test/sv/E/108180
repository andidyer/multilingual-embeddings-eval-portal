Nordbanken höjer KPI - prognos till 1 , 1 % för 1997 . STOCKHOLM , 20 maj ( Reuter ) - Nordbanken justerar upp sin prognos för konsumentprisökningen ( KPI ) till 1 , 1 % i genomsnitt för 1997 från 0 , 5 % . Bakom uppskrivningen ligger Statistiska centralbyråns ( SCB : s ) nya mätmetod samt det faktum att den underliggande inflationen steg mer än väntat i april . " Utfallet i april visade nämligen på betydligt starkare prisökningar än väntat . Den underliggande inflationen , mätt som KPI exklusive räntor , steg från 1 , 5 % i mars till 1 , 9 % i april " , skriver Nordbanken i sitt veckobrev . Inflationen steg 0 , 5 % i april , vilket gav en årstakt på 0 , 2 % jämfört med marknadens förväntningar på 0 , 2 % respektive 0 % . Nordbanken påpekar att allas KPI - bedömningar i år kommer att få justeras upp med ungefär 0 , 4 % , vilket motsvarar skillnaden mellan den gamla och nya definitionen av KPI . Mot slutet av året kommer tolvmånaderstakten , enligt Nordbankens bedömning , att ligga på ungefär samma nivå som den underliggande inflationen idag , det vill säga cirka 2 % . - Barbara Taltavull 08 - 700 1019 . ( c ) Reuters Limited 1997 . 
