Bure köper Vemdalens skidanläggning . STOCKHOLM , 2 juli ( Reuter ) - Bure köper skidanläggningen i Vemdalen av familjen Anders Holmberg . Bure bildar Fjällinvest där Åre Invest och Vemdaljsfjällen kommer att ingå som två parallella dotterbolag , skriver Bure i ett pressmeddelande . Liftverksamheten i Vemdalen omsätter ca 30 Mkr och är idag Sveriges fjärde största anläggning . Bure tog tidigare i år över ägandet i Å . R . E genom köpet av Åre Invest . Anläggningarna i Vemdalen och Åre svarar tillsammans för ca 25 % av den svenska marknaden inom svensk fjällturism . " Förvärvet av skidanläggningen i Vemdalen innebär ny samlad styrka och förstärkt konkurrenförmåga för de två alpina områdena i Jämtlands län " , säger Ingemar Lindström , chef för Fjällinvest och VD för Å . R . E . Fjällinvest får en omsättning över 200 Mkr och bedöms kunna visa god lönsamhet , enligt Bure . - Peter Fellman 08 - 700 1016 . ( c ) Reuters Limited 1997 . 
