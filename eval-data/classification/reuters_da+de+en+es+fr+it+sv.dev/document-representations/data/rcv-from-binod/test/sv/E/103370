DEFLATIONEN SNART ETT MINNE BLOTT - TCO . STOCKHOLM , 14 feb ( Reuter ) - Flera faktorer talar för att deflationen snart kommer att vara ett minne blott . Det skriver TCO - ekonomerna i sitt nyhetsbrev KonjunkturFakta . Importpriserna kommer att stiga och det kommer inte att vara politiskt förvarbart att prioritera en extremt låg inflation , tror ekonomerna . " Den betydligt starkare dollarn och en kronförsvagning även mot andra valutor kommer delvis att driva upp importpriserna i kronor räknat under våren " , skriver de och tillägger : " Det kommer heller inte att vara politiskt försvarbart att även under 1997 och 1998 prioritera en extremt låg inflation framför en lägre arbetslöshet . De låga räntorna , som dragit ned boendekostnaderna , bromsar dock upp inflationen . På kort sikt kommer inflationen därför att fortsätta att ligga i underkant av Riksbankens norm , spår ekonomerna . Men det bromsande inslaget från räntorna avtar under hand , påpekar de . I december föll konsumentpriserna med 0 , 2 % , vilket motsvarade en nedgång i årstakten på lika mycket . - Barbara Taltavull 08 - 700 1019 . ( c ) Reuters Limited 1997 . 
