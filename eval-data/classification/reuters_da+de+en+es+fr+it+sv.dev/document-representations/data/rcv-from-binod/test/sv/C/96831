INDUSTRIVÄRDEN FÖRDUBBLADE VINSTEN . STOCKHOLM , 30 aug ( Reuter ) - Industrivärden ökade sin vinst efter finansnetto till 1 . 188 Mkr för det första halvåret i år . Av vinsten stod aktieförsäljningar för 620 Mkr ( 13 ) . Vinsten för motsvarande period i fjol var 620 Mkr . Börsportföljen värde den 28 augusti var 15 . 393 Mkr . Justerat för köp och försäljningar har portföljvärdet ökat med 18 % sedan årets början . Under samma period ökade börsens generalindex med 16 % . Substansvärdet den 28 augusti i år har beräknats till 382 kr per aktie och KVB . " Aktieinnehavet i PLM har i enlighet med med tidigare uttalade avsikter minskats från 45 % till 23 % av kapital och röster . Försäljningen medförde en realisationsvinst på 508 Mkr " , skriver Industrivärden . Koncernens fakturering var 2 . 713 Mkr ( 7 . 258 ) under perioden . För jämförbara enheter minskade faktureringen med 2 % . Inductus vinst efter finansnetto föll till 79 Mkr ( 155 ) . Faktureringen minskade för jämförbara enheter med 2 % till 1 . 948 Mkr . " Resultatförsämringen är till stor del hänförlig till förstärkningen av den svenska kronan . Totalt har den starkare svenska valutan påverkat Inductus resultat negativt med ca 55 Mkr " , skriver Industrivärden . Valutapåverkan på Indutrade var däremot obetydlig och bolaget höll sin vinst efter finansnetto uppe med 55 Mkr ( 56 ) . Faktureringen ökade med 6 % till 710 Mkr . Fundaments hyresintäkter steg till 55 Mkr ( 52 ) , medan vinsten efter finansnetto backade till 19 Mkr ( 23 ) . - Henrik Alberius 08 - 700 1250 . ( c ) Reuters Limited 1996 . 
