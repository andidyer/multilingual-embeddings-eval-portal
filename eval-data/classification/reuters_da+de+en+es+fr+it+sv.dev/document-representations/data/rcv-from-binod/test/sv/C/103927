VÄNDNING FÖR EXPRESSEN TAR TID - MARIEBERG . STOCKHOLM , 21 feb ( Reuter ) - Det kommer att ta tid för Expressen att vända trenden med fallande upplaga . Det sade Mariebergs VD Bengt Braun på en träff med Finansanalytikernas Förening på fredagen . " Lösningen för Expressen är att få upp upplagan . . . Jag tror inte att man ska ha förhoppningar om att det här ska gå fort . Det kommer att ta tid " , sade Braun . Han tror att den nya satsningen på kvällsupplaga kan hjälpa till att få upp kvaliteten på tidningen . Kvällsupplagan har också större möjligheter när det gäller fyrfärgstryck , vilket kan locka annonsörer . Braun konstaterade också att den politiska färgen på kvällstidningarna idag har mycket mindre betydelse än förr . - Joel Dahlberg 08 - 700 1011 . ( c ) Reuters Limited 1997 . 
