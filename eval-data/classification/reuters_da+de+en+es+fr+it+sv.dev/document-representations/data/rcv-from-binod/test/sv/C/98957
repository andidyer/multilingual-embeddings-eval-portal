BOLIDEN FÖRDJUPAR UTVÄRDERING I RYSSLAND . STOCKHOLM , 28 okt ( Reuter ) - Bolidens prospektering på Kolahalvön leder till fortsatta utvärderingar av regionen . Avtalet har också fått till följd ett blygsamt flöde av kopparskrot från regionen . Det säger Bolidens VD Anders Bulow till Reuters . " Vissa geologiska grunddata har tillgängliggjorts " , säger Bulow och tillägger att man identifierat förhöjda halter av guld , koppar och molybden i ett område . " Men det är för tidigt att avgöra om det blir en gruva " , säger Bulow . Bulow dementerar uppgifter om att avtalet med Kola Expedition är ett letter of intent och hänvisar till bolagets jurist . " Han har bekräftat att det här är kvaliciferat som ett samarbetsavtal " , säger Bulow . Boliden har för avsikt att fördjupa studierna av regionen för att sedan starta borrningar nästa år . Om det resulterar i goda fyndigheter kommer Boliden att ansöka om ett så kallat combined lease . En mindre mängd kopparskrot har levererats och Boliden har även förhoppningar när det gäller slutförbrukna blybatterier , enligt Bulow . Bolidens ambition är en långsiktig närvaro i Ryssland . " På längre sikt kan vi också tänka oss investeringar inom basmetall " , säger han . Nuvarande projekt i Ryssland kommer inte att påverka Bolidens resultat 1996 i någon större utsträckning , enligt Bulow . " Kortsiktigt kommer det snarare att kosta pengar än ge pengar " , säger han . Boliden har även förhoppningar om projekt i Latinamerika där bolaget har varit närvarande i knappt ett år och har utvärderat projekt och etablerat ett kontaktnät . - Kristina Zetterlund 08 - 700 1005 . ( c ) Reuters Limited 1996 . 
