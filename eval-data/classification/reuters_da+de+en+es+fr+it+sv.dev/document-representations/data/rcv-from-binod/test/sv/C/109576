Salus genomför köp Ansvar . STOCKHOLM , 18 juni ( Reuter ) - Försäkringsbolaget Salus genomför förvärvet av Ansvars rörelsedrivande verksamhet , skriver Salus i ett pressmeddelande . Genom förvärvet får Salus en skandinavisk sakförsäkringsportfälj med årliga premieintäkter på runt 900 Mkr och en livförsäkringsverksamhet med intäkter på cirka 210 Mkr . Ansvars skandinaviska sakförsäkringsrörelse förvärvas för 117 Mkr och livförsäkringsrörelsen för 300 Mkr . Den utländska sakförsäkringsrörelsen , som ska säljas , köps för 152 Mkr . Köpet finansieras av Livförsäkringsaktiebolaget Salus med egna medel och av Salus Holding AB , som nyemitterar aktier för 75 Mkr och konvertibla förlagslån för 90 Mkr till Ansvar ömsesidig . Ansvar ömsesidig ska dock avvecklas och tillgångarna överförs till en stiftelse som blir långsiktig , stor ägare i Salus , uppger Salus . Salus tillförs genom förvärvet placeringstillgångar på 3 Mdr och Saluskoncernens balansomslutning ökar till cirka 7 , 5 Mdr . Soliditeten i Salus Holding AB ökar till 31 % från 25 % före konvertering av utestående förlagslån . Vinsten per aktie väntas inte påverkas nämnvärt 1997 men beräknas öka från och med 1998 . Enligt Salus är förvärvet av Ansvar en viktig del i Salus strategi att erbjuda försäkringar och andra finansiella tjänster till väl definierade målgrupper . " Genom förvärvet tillförs Salus en komplett organisation för sak - och livförsäkringsverksamhet " , skriver bolaget . - Charlotte Meynert 08 - 700 1071 . ( c ) Reuters Limited 1997 . 
