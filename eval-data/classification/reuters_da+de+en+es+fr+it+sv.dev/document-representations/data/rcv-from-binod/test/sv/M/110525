Dags ta hem vinster i långa obligationer - Goldman . STOCKHOLM , 10 juli ( Reuter ) - Det kan vara dags att börja ta hem vinster genom att sälja långa svenska obligationer mot tyska . Det skriver Goldman Sachs i ett veckobrev . Men bankens inställning till den svenska obligationsmarknaden är fortfarande klart positiv . " Vårt ursprungliga mål var ett räntegap på 85 till 90 punkter och efter en minskning på nära nog 30 punkter de senaste fyra veckorna har vi nu nått den nivån " , skriver Goldman Sachs . Goldman Sachs behåller sin postiva syn på svenska obligationer och håller kvar en övervikt av dessa i sin obligationsportfölj . " . . . men vi skulle minska storleken på positionen och söka mer attraktiva nivåer att köpa tillbaka långa obligationer " , skriver Goldman Sachs . På torsdagen var räntegapet mellan svenska och tyska långräntor 88 punkter . - Charlotte Meynert 08 - 700 1071 . ( c ) Reuters Limited 1997 . 
