EGENTLIG DETALJHANDELSOMSÄTTNING + 3 % I DEC - HUI . STOCKHOLM , 23 jan ( Reuter ) - Försäljningen inom den egentliga detaljhandeln ökade med 3 % i december jämfört med samma månad 1995 mätt i fasta priser och kalenderkorrigerat . Det visar Handelns utredningsinstituts ( HUI ) snabbindex . Branscherna utanför den egentliga detaljhandeln uppvisade en splittrad utveckling med kraftiga ökningar inom bil - och apotekshandeln . Totalt för detaljhandeln redovisas en ökning med ungefär 3 , 5 % . För helåret 1996 redovisas en försäljningsökning både för den egentliga detaljhandeln och den totala detaljhandeln med runt 1 , 5 % . Sällanköpshandeln ökade med 2 , 5 % i december . Den bästa försäljningsutvecklingen uppvisade skohandeln , som ökade med 19 % . Konfektions - och ekiperingshandeln redovisade en ökning med 9 % . - Barbara Taltavull 08 - 700 1019 . ( c ) Reuters Limited 1997 . 
