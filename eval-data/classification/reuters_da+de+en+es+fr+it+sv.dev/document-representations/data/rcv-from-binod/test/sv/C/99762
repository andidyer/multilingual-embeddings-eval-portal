FÖRSÄLJNINGSPRIS FÖR SCANDIC VÄNTAS BLI 80 - 95 KR . STOCKHOLM , 22 nov ( Reuter ) - Försäljningspriset för Scandic Hotels väntas bli 80 till 95 kr per aktie . Det skriver Ratos i ett pressmeddelande . Det svenska börsprospektet samt ett preliminärt internationellt prospekt kommer att publiceras den 25 november . Ratos försäljning är dels riktad till institutionella investerare i och utanför Sverige , dels till allmänheten i Sverige samt anställda inom Scandic Hotels . Erbjudandet gäller minst 9 . 550 . 000 och högst 11 . 250 . 000 befintliga aktier . Dessutom har Enskilda Securities och Dresdner Kleinwort Benson , de gemensamt ledande emissionsbankerna , en övertilldelningsoption att köpa ytterligare högst 1 . 500 . 000 aktier . Optionen löper till och med den 15 januari 1997 . Av de utbjudna aktierna väntas ca 85 % bli tillgängliga för institutionella investerare och ca 15 % för allmänheten , enligt Ratos . " Antalet aktier som erbjuds inom erbjudandet till allmänheten respektive det institutionella erbjudandet kan komma att avvika från den fördelning som angivits ovan genom omfördelning mellan erbjudandena " , skriver Ratos . Scandic Hotels kommer att ha totalt 17 . 000 . 000 aktier efter fondemission och split . Anmälningsperiod för allmänheten är den 29 november till och med den 6 december . Den 10 december kommer definitivt försäljningspris och tilldelning att offentliggöras . Handeln på Stockholms Fondbörs kommer att starta den 17 december . - Kristina Zetterlund 08 - 700 1005 . ( c ) Reuters Limited 1996 . 
