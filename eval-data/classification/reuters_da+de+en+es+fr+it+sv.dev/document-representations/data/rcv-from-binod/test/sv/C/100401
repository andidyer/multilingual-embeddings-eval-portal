SMÅHUSPRISER STÅR STILLA - SCB . STOCKHOLM , 6 dec ( Reuter ) - Priserna på svenska småhus har stått stilla sedan juli 1996 . Det skriver Statistiska Centralbyrån ( SCB ) i sin Småhusbarometer . Detta trots att antalet sålda småhus under september - november 1996 ökade med 12 % jämfört med samma period förra året . " Priserna fortsätter att stå stilla " , skriver SCB i ett pressmeddelande . Medelpriset för ett småhus var 648 . 000 kr under november 1996 . Siffran var 616 . 000 för förra månaden . " Priserna ökade lite ( 1 procent ) i november . En motsvarande lika liten minskning av priserna skedde i oktober 1996 " , skriver SCB . Under september - november 1996 var priserna 3 % högre än samma period 1995 . - Charlotte Meynert 08 - 700 1071 . ( c ) Reuters Limited 1996 . 
