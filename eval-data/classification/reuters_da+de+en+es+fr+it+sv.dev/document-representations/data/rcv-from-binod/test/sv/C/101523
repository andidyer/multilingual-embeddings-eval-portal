HANDELSBANKEN HYPOTEK LISTAR PREFERENSAKTIE I MAJ . STOCKHOLM , 13 jan ( Reuter ) - Preferensaktien i Handelsbanken Hypotek kommer troligen att noteras i maj i år . Det säger Ulf Aspenberg på Handelsbankens corporate finance - avdelning till Reuters . " Det återstår att se var preferensaktien ska listas , men en listning av någon typ måste det ju bli , aktien kommer att ha 10 . 000 - tals ägare . Vi pratar med börsen och det finns även andra alternativ . En listning på O - listan vore inte dumt , men jag vill inte säga mer innan vi pratat vidare med börsen " , säger Aspenberg . Handelsbanken har gett ett aktiealternativ i sitt bud på Stadshypotek . Varje aktieägare kan växla in 1 . 000 aktier i Stadshypotek till preferensaktier . I fredags meddelade Handelsbanken att Handelsbanken Hypotek kommer att vara emittent av preferensaktierna . Likviddagen för Handelsbankens bud på Stadshypotek har även flyttats fram jämfört med vad som tidigare uppgetts , något som enligt Ulf Aspenberg beror på att processen gått som på räls hittills . " Vi har valt det tidigaste möjliga datumet för likvid . Vi sade ju tidigare att likvid skulle erläggas i början av mars , men i detta fanns en marginal för oväntade problem . Nu har vi inte stött på några sådana " , säger Aspenberg . I ett pressmeddelande på fredagen meddelade Handelsbanken en definitiv tidtabell för budet på Stadshypotek . Prospektet publiceras den 15 januari , anmälningstid är den 20 januari till den 14 februari och likviddatum har satts till omkring den 26 februari . - Jörgen Österberg 08 - 700 1008 . ( c ) Reuters Limited 1997 . 
