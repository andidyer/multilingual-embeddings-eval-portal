ERICSSONS VINST 10 . 152 MKR 1996 . STOCKHOLM , 11 feb ( Reuter ) - Telekomkoncernen Ericsson gjorde under 1996 en vinst före skatt på 10 . 152 Mkr , en ökning med 33 % jämfört med 1995 . Resultatet påverkades negativt med 900 Mkr av den starkare kronan . Orderingången steg samtidigt med 31 % till 138 . 048 Mkr medan faktureringen gick upp 26 % till 124 . 266 Mkr . Utdelningen föreslås bli 2 , 50 kr per aktie , en ökning med 43 % jämfört med året innan . Vinsten per aktie efter skatt ökade till 7 , 27 kr ( 5 , 83 ) . Vinsten var något bättre än väntat . Snittprognosen för Ericssons vinst låg på 10 . 030 Mkr , enligt Reuters enkät . Kassaflödet före finansiella aktiviteter ökade till 4 . 044 Mkr jämfört med ett negativt kassaflöde på 2 . 512 Mkr helåret 1995 . " Framför allt var det den starka intjäningsförmågan , den högre kapitalomsättningen på varulagret samt stora betalningar i slutet av året som bidrog till detta kassaflöde " , skriver Ericsson . Koncernens finansnetto uppgick under året till 412 Mkr ( 58 ) . Orderingången inom affärsområdet Radiokommunikation ökade med 31 % medan orderingången inom Publik Telekom ökade 56 % . Inom affärsområdet Företagskommunikation och Nät var orderingången i stort sett oförändrad och lönsamheten är fortsatt svag , skriver Ericsson . " Bruttomarginal försvagades som en följd av ökad konkurrens , valutaeffekter samt av att ökade risker fortsatt beaktats i bokslutet vad avser förändringar i teknik och marknader samt ökad finansiell exponering " , skriver Ericsson . Koncernen samlade kostnader för forskning och utveckling uppgick till 17 . 467 Mkr ( 15 . 093 ) , vilket motsvarar 14 % av faktureringen . Antalet anställda inom koncernen ökade under året med 9 . 436 personer till 93 . 949 . - Olle Lindström 08 - 700 1015 . ( c ) Reuters Limited 1997 . 
