Nya Autoliv spår stark tillväxt . STOCKHOLM , 7 april ( Reuter ) - Det nya Autoliv kommer att ha en fortsatt god tillväxt , både i USA och Europa . Det sade Morton ASP : s VD Fred J . Musone vid en analytikerträff på måndagen . " Det nya företaget kommer att fortsätta växa både i USA och Europa . . . Bland annat genom produkter som tidigare bara funnits på den ena marknaden " , sade Musone och fortsatte : " I Europa kommer tillväxten att vara bra , och då menar jag tillväxt i termer för tillväxtbolag . . . inte bolag på mogna marknader . " Nya produkter kommer också att öka intäkterna . Just nu lanserar Autoliv och Morton sidofönsterskydd och skydd mot whipflashskador . Autoliv har redan tagit två order på sidofönster skydd . " Alla kan göra den matematiska beräkningen på hur stora intäkter de här nya produkterna kan ge . . . Utan att veta så rör det sig om hundratals miljoner dollar " , sade Musone . - Henrik Persson 08 - 700 1011 . ( c ) Reuters Limited 1997 . 
