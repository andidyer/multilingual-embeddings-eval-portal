Atlas produkter in i Prime om 1 - 2 år - VD . STOCKHOLM , 25 juni ( Reuter ) - Primes sortiment inom de produktgrupper som Atlas Copco har idag , bör kunna bytas ut mot produkter från Atlas Copco inom 1 - 2 år . Det sade Atlas Copcos VD Giulio Mazzalupi i en intervju med Reuters . Ca 20 % av de produkter som Prime har i sitt sortiment är av samma typ av produkter som Atlas Copco har . " Jag skulle säga att vi inom 1 - 2 år kommer att vilja se Atlas Copcos produkter i Prime . Det finns också produkter som Prime inte för idag som vi har och som vi skulle vilja att de förde . Det kommer dock alltid att finnas nischprodukter som vi inte har " , säger han och pekar på att Atlas Copcos dotterbolag Milwaukee Tools inte har produkter som är specialanpassade för uthyrningsmarknaden . " Milwaukee har inte prioriterat uthyrning som en försäljningskanal för dem . Bosch är idag den största leverantören av elverktyg till Prime och har speciella produkter för uthyrning , men om Milwaukee gör ett bra jobb måste målet vara att ersätta andra tillverkare med Milwaukee . Detta får dock inte ske till vilket pris som helst . Vi ersätter inte några verktyg med Milwaukeeverktyg om de inte är lika bra som de gamla " , säger Mazzalup . Han understryker att detsamma gäller för alla delar av Atlas Copco som vill leverera till Prime . - Jörgen Österberg 08 - 700 1008 . ( c ) Reuters Limited 1997 . 
