MARIEBERG SKA INTE ÖKA MER I AAMULEHTI . STOCKHOLM , 3 jan ( Reuter ) - Marieberg tänker inte för tillfället öka sin ägarandel ytterligare i finska tidningskoncernen Aamulehti . Det säger Mariebergs ekonomidirektör Leif Borin till Reuters . " Vi har inga planer för tillfället att öka i Aamulehti . Vad det blir framöver får framtiden utvisa " säger Borin . Marieberg har konverterat samtliga sina konvertibler till aktier . När samtliga konvertibelinnehavare har gjort detta kommer Mariebergs ägarandel i Aamulehti att vara 25 % av kapitalet och 20 , 8 % av rösterna , enligt Borin . " Orsaken till att vår ägarandel är högre nu är att alla delägare ännu inte konverterat sina konvertibler till aktier " , säger Borin . Enligt ett pressmeddelande från Aamulehti på fredagen har Marieberg nu 27 , 4 % av kapitalet och 21 , 1 % av rösterna i Aamulehti . - Peter Fellman 08 - 700 1007 . ( c ) Reuters Limited 1997 . 
