BÄCKSTRÖM NÄST SÄMST I RANKING - GLOBAL FINANCE / VA . STOCKHOLM , 28 okt ( Reuter ) - Riksbankchef Urban Bäckström är näst sämst av världens centralbankschefer , enligt en rangordning gjord av det internationella finansmagasinet Global Finances , skiver Veckans Affärer i dagens nummer . Efter den svenske Riksbankchefen hamnar endast den turkiske . I topp återfinns den spanske centralbankschefen Luis Angel Rojo och Ungerns Gyorgy Suranyi . Global Finance riktar ingen direkt kritik mot den nu förda penningpolitiken , men verkar ha svårt för Urban Bäckström . Bäckström har blivit överkörd av Riksbankens ordförande Kjell - Olof Feldt och vice Riksbankschefen Lars Heikensten , tror tidningen Global Finance . " Det är väl snarare så att Global Finance har svårt att förlåta Bäckström för att han underlät att lätta på penningpolitiken tidigare " , skriver Veckans Affärer . Rangordningen grundas på beslutsamhet att bekämpa inflationen , effektiviteten i interventioner på valutamarknaden samt centralbankens förmåga att förebygga marknadsoro och stötta banksystemet . Tidningen har också tittat på hur bra centralbankschefen står upp mot regeringen och pressar på för starkare finanser . Global Finance har rangordnat 34 av världens centralbankschefer , varav 18 från i - länder och resterande 16 från u - länder . - Barbara Taltavull 08 - 700 1019 . ( c ) Reuters Limited 1996 . 
