KRONAN LYFTER CLOETTAS RESULTAT 8 MKR . STOCKHOLM , 6 dec ( Reuter ) - Cloettas resultat 1996 kommer att öka med 8 Mkr till följd av kronförstärkningen . Det uppger bolagets VD Lennart Bohlin till Reuters . " För hela 1996 gör vi bedömningen att 8 Mkr av resultatförbättringen beror på kronans förstärkning " , säger Bohlin . Cloetta lämnade en prognos om en vinst efter finansnetto på 90 - 100 Mkr 1996 vid niomånadersrapporten . Bohlin framhåller att ungefär hälften av Cloettas nettoflöde är valutasäkrat . Bolaget kommer att minska sin känslighet mot kronans rörelser ytterligare om ambitionen m en export på 40 % av försäljningen uppnås . För närvarande utgör exporten ca en tredjedel av försäljningen , enligt Bohlin . Taxfreeförsäljning svarar i sin tur för en tredjedel av exportförsäljningen . Bohlin spår dock en begränsad effekt om reglerna för taxfreeförsäljning ändras . " Det kommer ändå att finnas en icke obetydlig försäljning på båtar och andra platser där det finns tax free försäljning " , säger Bohlin . - Kristina Zetterlund 08 - 700 1005 . ( c ) Reuters Limited 1996 . 
