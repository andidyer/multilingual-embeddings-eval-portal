Skanska köper Göinge Mekaniska . STOCKHOLM , 2 juli ( Reuter ) - Skanska Stålteknik köper samtliga aktier i Göinge Mekaniska av nuvarande ägarna Per och Bo Carlsson . Göinge Mekaniska beräknas omsätta 90 Mkr i år och har 45 anställda , skriver Skanska i ett pressmeddelande . Göinge Mekaniska organiseras som ett självständigt dotterbolag till Skanska Stålteknik . De nuvarande ägarna Per och Bo Carlsson kvarstår i bolaget som VD respektive marknadschef . Göinge Mekaniska har specialiserat sig på kompletta överbyggnader till större hallar . Företaget är marknadsledande i Sverige . Verksamheten bedrivs i form av entreprenader över hela landet . Göinge Mekaniska gör också affärer i Tyskland , Ryssland och Norge . - Peter Fellman 08 - 700 1016 . ( c ) Reuters Limited 1997 . 
