SCA köper italienska Cochis för 970 Mkr . STOCKHOLM , 30 juli ( Reuter ) - SCA köper den italienska förpackningsgruppen Cochis . Köpeskillingen är 970 Mkr på skuldfri bas , skriver SCA i ett pressmeddelande . Resultatutvecklingen för Cochis beräknas vara fortsatt god och i nivå med 1996 , vilket medför en positiv resultateffekt på SCA redan från början . Köpeavtalet baseras på en principöverenskommelse som träffades med säljaren under hösten 1996 , och innefattar även resultatet för första halvåret 1997 . " Förvärvet är ett led i SCA : s västeuropeiska strategi att dels utöka sitt engagemang i Sydeuropa , dels närma sig en marknadsandel inom wellpapp om ca 15 % " , skriver SCA . SCA beräknar att förvärvet medför samordningsfördelar på 40 - 50 Mkr per år genom att SCA : s linerintegration ökar . Cochis är en av Italiens ledande tillverkare av transportförpackningar i wellpapp . Genom förvärvet uppnår SCA en marknadsandel inom transportförpackningar i wellpapp i Italien på 14 % . " Den italienska marknaden är den näst största i Europa och växer snabbare än resten av den europeiska marknaden " , skriver SCA . Cochis omsatte 650 Mkr i fjol och har en marknadsandel inom wellpapplådor på 6 % . Köpeskillingen om 970 Mkr är 4 , 5 gånger Cochis resultat före räntenetto , avskrivningar och skatter ( EBITD ) . Genom hög kvalitet på låddesign , reklamtryck och service samt genom hög produktivitet har Cochis en av branschens bästa rörelsemarginaler . Denna bas kommer SCA att utnyttja för att snabbare utveckla sin nuvarande verksamhet i Italien mot en högre konverteringsgrad och bättre marginaler . Cochis förbrukar årligen ca 110 . 000 ton liner per år . Företaget tillverkar ca 150 miljoner kvadratmeter transportförpackningar i wellpapp och har fyra integrerade wellpappfabriker , tre fristående konverteringsenheter samt ett mindre testlinerbruk . Fabrikerna ligger i norra Italien . Köpet kräver konkurrensmyndighetens godkännande . - Elisabeth Kark 08 - 700 1008 . ( c ) Reuters Limited 1997 . 
