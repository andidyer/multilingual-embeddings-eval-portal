Borgerliga bör inte rösta på centern - Carl Bildt . STOCKHOLM , 16 juni ( Reuter ) - Carl Bildt svarar på Olof Johanssons kritik mot moderaterna vid centerns partistämma i Haparanda genom att uppmana borgerliga väljare att rösta på ett annat parti än centern . Det skriver Expressen som via e - post fått reaktioner från Carl Bildt på Olof Johanssons utfall mot moderaterna . " Jag anser att Sverige behöver en bättre regering . Centerpartister som tycker Göran Persson är bra ska självfallet rösta för det , antingen direkt på Göran Persson eller indirekt via Olof johansson " , skriver Bildt och fortsätter : " De som vill ha en ny och bättre regering har nu fått beskedet av Olof Johansson att de i valet 1998 måste rösta på ett annat parti . " ( c ) Reuters Limited 1997 . 
