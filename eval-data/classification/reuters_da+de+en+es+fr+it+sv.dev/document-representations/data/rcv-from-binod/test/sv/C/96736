IPC KAN ÖKA FLÖDE I OLJEKÄLLA - AKTIENYTT . STOCKHOLM , 28 augusti ( Reuter ) - IPC kan få ut ett betydligt högre produktionsflöde ur Bungwa Kekwa A - 2 än den nu avslutade testborrningen visar . Det säger IPC : s VD Ian Lundin till AktieNytt . " Borrplatsen var ingen besvikelse , utan det var själva hålet som blev skadat i bästa zonen under borrningen . Vi fick problem just där hålet kommer att flöda som mest och vi kunde inte få ut rätta flödet i hålet . Det hann vi inte heller åtgärda nu , utan får ta det med kemikalier när hålet ska börja producera " , säger Lundin till AktieNytt . På onsdagen meddelade IPC att utfallet av testborrningen var ett stabilt flöde på 1 . 546 fat olja per dag och 1 , 02 MMSCFPD gas . Utfallet bedöms av AktieNytt som måttligt . " Jag vill också påpeka att tesflöden är just testflöden och de förändras både uppåt och nedåt när produktionen kommit igång . Vi har goda skäl att att räkna med att vi kommer få ut betydligt mer ur hålet , eftersom der tar upp olja från ett stort område och det bör kunna producera ett gott tag " , säger Lundin . - Henrik Alberius 08 - 700 1250 . ( c ) Reuters Limited 1996 . 
