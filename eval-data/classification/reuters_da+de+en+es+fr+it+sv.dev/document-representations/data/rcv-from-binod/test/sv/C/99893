LAP POWER SPÅR SUCCE FÖR NY PRODUKT . STOCKHOLM , 26 nov ( Reuter ) - Lap Power har stora förhoppningar för bolagets nya produkt , som utvecklas tillsammans med amerikanska InnovaCom . Med hjälp av ett så kallat MPEG - 2 chip , som utvecklats av InnovaCom , ska Lap Power sälja en produkt som innehåller dator , TV , högtalartelefon , telefonsvarare , satellitmottagare med mera . " Såvitt jag kan bedöma det idag är det något mycket stort . . . Den här produkten kan bli hur stor som helst eftersom vi tillsammans sitter med en nyckelprodukt " , säger Lap Powers VD Claes Wellton Persson till Reuters . Priset , enligt det beräkningar som Lap Power gör idag om prisutvecklingen i branschen , väntas ligga på ca 3 . 000 dollar när produkten lanseras under andra kvartalet nästa år . Lap Power har redan en prototyp av produkten men avvaktar utveckling av ny teknologi . Det gäller bland annat den så kallade DVD - spelaren , som ersätter CD - ROM och video , där priset för närvarande är för högt . Lansering beräknas som sagt ske andra kvartalet nästa år i Sverige och därefter planeras en kampanj i Europa . Vad gäller marknadsföringen i Europa , har Wellton Persson vissa ideer . " Det måste bygga på en franchise - ide . . . Det kräver inga investeringar " , säger han . Den europeiska satsningen gäller enbart den nya produkten . Vad som däremot kräver investeringar är produktionsdelen . " Vi kommer börja sälja i Sverige och för det räcker nog den kapacitet vi har men om en sån här produkt blir en succe då måste vi ha kassaflöde att hålla produkterna i luften . Då lär inte den nyemission vi tänker gå ut med räcka på långa vägar " , säger Wellton Persson . Han tillägger samtidigt att finansiering inte borde bli något problem om produkten blir en framgång . Wellton Persson kommenterar också den kraftiga kursuppgången i bolagets aktie . Lap Powers B - aktie har sedan 12 november stigit med 65 % till 22 , 40 kr . Han anser inte att värderingen är orimlig även oräknat den nya produkten . " Utan den här produkten är det ingen ohemul värdering " , säger han . Wellton Persson följer aktiens utveckling noggrant . " Skulle aktien få en alltför hög värdering . . . om jag bedömde att det skulle vara omöjligt att ge en vettig avkastning , då skulle jag nog försöka antyda att vi har slagit i taket " , säger han . - Joel Dahlberg 08 - 700 1011 . ( c ) Reuters Limited 1996 . 
