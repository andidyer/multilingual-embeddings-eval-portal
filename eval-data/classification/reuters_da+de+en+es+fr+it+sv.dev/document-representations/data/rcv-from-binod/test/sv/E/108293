Hushållens sparande minskar - SCB . STOCKHOLM , 22 maj ( Reuter ) - Hushållen sparar mindre , skriver Statisktiska centralbyrån ( SCB ) i ett pressmeddelande . Under fjärde kvartalet 1996 registrerades ett negativt finansiellt hushållsparande på nästan 5 Mdr . " Det är första gången sedan 1992 som sparandet visar underskott för ett enskilt kvartal " , skriver SCB . Under 1996 uppgick hushållens finansiella sparande till samma nivå som året innan , det vill säga 59 Mdr . Men under helåret 1996 visar det sig att hushållens sparmönster har ändrats jämfört med 1995 . " Under 1996 ökade hushållens lån med 22 Mdr , vilket kan jämföras med 1995 då hushållen nettoamorterade sina lån med drygt 3 Mdr " , skriver SCB och anger det sjunkande ränteläget som orsak till förändringen . Sparandet i bank och försäkringar ökade starkt under förra året , enligt SCB . Hushållens banktillgodohavande ökade med 30 Mdr under 1996 vilket kan jämföras med en minskning på 2 Mdr under 1995 . Även pensionssparandet var större under 1996 jämfört med året innan . Svenskarna satte in 35 Mdr i privata pensionsförsäkringar under 1996 . Under 1995 var den siffran 28 Mdr . Nettosparandet i svenska fonder minskade från 2 Mdr 1995 till 0 , 4 Mdr 1996 vilket förklaras av ändrade regler för allemansfonder . Samtidigt lånade svenskarna allt mer , främst i bostadsinstitut . Lånen i bostadsinstitut ökade med 30 Mdr medan lån i bank fortsatte att nettoamorteras med 16 Mdr . Svenskarna ökade också sin skuld till Centrala Studiemedelsnämnden med 9 Mdr . - Charlotte Meynert 08 - 700 1071 . ( c ) Reuters Limited 1997 . 
