FRONTEC FÅR BÖTA TVÅ ÅRSAVGIFTER . STOCKHOLM , 21 feb ( Reuter ) - Frontec har bötfällts av börsen och åläggs betala två årsavgifter i vite för att bolaget i årsredovisningen 1995 inte belastat resultatet med emissionskostnader på 3 , 6 Mkr . Kostnaderna fördes i stället direkt till eget kapital . Det skriver Fondbörsen i ett pressmeddelande . Dessutom tog Frontec upp 10 Mkr i utvecklingskostnader i balansräkningen , men enligt prospektet har företaget som huvudprincip att " kostnader för produkt - och organisationsutveckling ska tas löpande över resultaträkningen med undantag för förvärvade rättigheter eller villkorslånefinansierade produkt - och utvecklingskostnader " , skriver Fondbörsen . Utanpå dessa informations - och redovisningsmissar köpte Frontec dessutom programlicenser från sin amerikanska samarbetspartner Informix samtidigt som Frontec sålde licenser till Informix för samma belopp . " De sålda licenserna redovisades som intäkt i halvårsresultatet samtidigt som de förvärvade licenserna redovisades som lagertillgång " , skriver Fondbörsen och fortsätter : " I pressmeddelandet om samarbetsavtalet den 19 juli 1995 nämndes inte denna transaktion . I halvårsrapporten angavs : ' Ett tillfredsställande resultat har kunnat uppnås genom att etableringskostnader i USA har mötts av licensintäkter , bland vilka kan nämnas ett större avtal med Informix ' " , noterar Fondbörsen . - Jörgen Österberg 08 - 700 1008 . ( c ) Reuters Limited 1997 . 
