STENAS ANDRA FÄRJA FÖRSENAS TILL VÅREN 1998 - VD . STOCKHOLM , 2 dec ( Reuter ) - Stena Line väntas inte få den andra av två beställda färjor från det konkursdrabbade norska varvet Westa Marin förrän våren 1998 . Det sade Stena Lines VD Bo Lerenius i en intervju med Reuters på måndagen . Det var inte beslutat om vilken linje färjan skulle trafikera . Detta kommer nu att bestämmas vid leverans . " En tänkbar lösning var att den skulle gå i västra delen av engelska kanalen , men den frågan får vara öppen till våren 1998 " , sade Lerenius . Han framhöll att leveransförseningen inte kommer att påverka Stena Lines resultat 1997 . Den första färjan kommer att levereras vid månadsskiftet mars / april 1997 , enligt en uppgörelse med varvet . Uppgörelsen innebar inte att Stena Line fick skjuta till ytterligare pengar till varvet , enligt Lerenius . " Det skedde egentligen ingen ekonomisk förändring för oss " , sade Lerenius . Westa Marin har börjat med att arbeta på skrovet till den andra färjan , vilket kan minska leveranstiden något . Stena Line har tänkbara alternativ till den andra färjan som nu inte kommer att levereras till högsäsongen 1997 . Bolaget har även eventuella lösningar om den första färjan inte levereras i tid . Lerenius ville dock inte avslöja vilke dessa alternativ är . - Kristina Zetterlund 08 - 700 1005 . ( c ) Reuters Limited 1996 . 
