ALLGON STIGER PÅ REKOMMENDATIONSRYKTE . STOCKHOLM , 17 sept ( Reuter ) - Intresset var stort i Allgon på tisdagen och B - aktien handlades klockan 12 . 15 till 102 , 50 kr , vilket var 5 , 50 kr upp över dagen . " Allgon stiger framför allt på att Goldman Sachs kommit ut med en ny riktkurs på aktien runt 130 kr " , sade en mäklare . Intresset i Allgon styrdes även av att Nokia fortsatte upp . " Korrelationen mellan Nokia och Allgon är stor och Nokia hjälper till att driva upp Allgon " , sade en annan mäklare som dock tillade : " Vi har ingen positiv syn på Allgon . Marginalerna är låga " . Intresset för telekommunikationsbolag har varit stort en längre tid , men nu börjar aktierna komma upp på nivåer som är nära toppen . " Telekommunikationsaktierna börjar att närma sig toppen nu " , sade en mäklare . - Anette Möller 08 - 700 1008 . ( c ) Reuters Limited 1996 . 
