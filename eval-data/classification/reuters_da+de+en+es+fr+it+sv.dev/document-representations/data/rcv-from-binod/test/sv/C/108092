Profilgruppen söker OTC - notering i juni . STOCKHOLM , 16 maj ( Reuter ) - Profilgruppen planerar söka notering på börsens OTC - lista under juni , skriver bolaget i ett pressmeddelande . " Huvudskälet till börsintroduktionen är vår investering på 125 Mkr i en tredje press för profiltillverkning " , säger Lars Johansson , VD i bolaget . Totalt kommer erbjudandet vid börsintroduktionen att vara 100 Mkr , varav 85 Mkr ska komma från en planerad nyemission och resterande 15 Mkr ska komma från nuvarande huvudägares försäljning . Bolaget investerar i en tredje press eftersom man bedömer att efterfrågan på profiler i aluminium ökar , framför allt inom fordons - och elektronikbranscherna . Anläggningen beräknas vara i drift under andra kvartalet nästa år . Profilgruppen gjorde en vinst före skatt på 25 Mkr i fjol , medan omsättningen uppgick till 478 Mkr . " Prognosen för 1997 ger ett resultat före skatt på 30 - 35 Mkr " , skriver bolaget . - Peter Fellman 08 - 700 1007 . ( c ) Reuters Limited 1997 . 
