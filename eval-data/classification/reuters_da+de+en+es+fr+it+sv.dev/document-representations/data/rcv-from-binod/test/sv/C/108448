AFS kan förbli helägt Skandiabolag - VD . STOCKHOLM , 27 maj ( Reuter ) - Ingen hindrar att AFS förblir ett helägt dotterbolag till Skandia . Men koncernens globala sparförsäkringsrörelse AFS bör få en självständig ställning . Det säger AFS VD och Skandias förste vice VD Jan Carendi till Svenska Dagbladet . " Ett viktigt steg nu är att ge AFS en självständig ställning inom koncernen . . . Skandia kan man se som ett holdingbolag med ett antal olika verksamheter och det är absolut inget som hindrar att AFS - bolaget även i framtiden förblir ägt till 100 % " , säger Carendi . AFS siktar på att gå in på två - tre nya marknader per år och ser fortsatt tillväxt i de 20 - tal länder där verksamheten redan bedrivs . AFS placerar sig som fyra på världsmarknaden inom sin nisch och det är inte slutpositionen för bolaget . Carendi siktar ytterligare en eller två placeringar högre . De senaste fem åren har premieintäkterna ökat 3 , 6 gånger till 36 , 4 Mdr och de förvaltade tillgångarna närmare 5 gånger till närmare 36 , 4 Mdr . I fjol svarade AFS för dryga 60 % av såväl premieinkomsten som rörelsevinsten i Skandiakoncernen . ( c ) Reuters Limited 1997 . 
