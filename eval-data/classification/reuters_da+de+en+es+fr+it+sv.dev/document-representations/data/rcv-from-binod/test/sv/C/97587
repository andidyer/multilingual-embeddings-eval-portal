FÖRBÄTTRAD REKLAMKONJUNKTUR VÄNTAS ANDRA HALVÅRET . STOCKHOLM , 20 sept ( Reuter ) - Under det andra halvåret väntas reklamkonjunkturen vända uppåt på grund av den svagt växande privata konsumtionen och den allmänna konjunkturförbättringen , enligt ett pressmeddelande från Institutet för Reklam - och Mediestatistik ( IRM ) . Reklaminvesteringarna ökade med 0 , 1 % under första halvåret 1996 , jämfört med motsvarande period i fjol , men minskade med 1 , 3 % under andra kvartalet . Reklammarknadens utveckling beror på de svaga konjunkturerna under det första halvåret 1996 . Storstadspressens annonsintäkter minskade under andra kvartalet i år med 4 , 5 % jämfört med motsvarande period i fjol . Under det första halvåret var minskningen 2 , 0 % . Landsortspressen visade också en negativ utveckling under andra kvartalet 1996 och minskade med 2 , 9 % . Under andra halvåret var minskningen 2 , 1 % . Kvällpressens positiva trend fortsatte under det andra kvartalet 1996 och visade en ökning med 9 , 3 % . Under det första halvåret var ökningen 8 , 5 % jämfört med samma period förra året . TV - reklamen minskade med 5 , 7 % under det andra kvartalet 1996 . Under det första halvåret var minskningen 1 , 8 % . - Anette Möller 08 - 700 1005 . ( c ) Reuters Limited 1996 . 
