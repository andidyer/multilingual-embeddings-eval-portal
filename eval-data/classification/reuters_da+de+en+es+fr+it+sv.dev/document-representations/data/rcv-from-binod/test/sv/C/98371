SIAB BYGGER NORSKT AFFÄRSCENTRUM . STOCKHOLM , 14 okt ( Reuter ) - Siab har fått en order på att bygga ett affärscentrum i Norge . Ordersumman är 123 Mkr , skriver Siab i ett pressmeddelande . Bolaget har även fått beställningar på ett minikraftverk och ett vattennivåreglage i Härjedalen . De två senare orderna har ett totalt värde på 12 , 5 Mkr , uppger Siab . Det norska affärscentrat är beställt av det norska fastighetskonsortiet Torget Vest . Centrat kommer få en yta på 25 . 000 kvadratmeter , fördelat på sex våningar samt källare , uppger Siab . Utöver butikslokaler och garage kommer 100 lägenheter att byggas . " I ordern ingår att renovera två befintliga hus och att inlemma dem i det nybyggda centret " , skriver Siab . Byggarbetet startar omedelbart och butikslokalerna invigs i november 1997 . Hela byggnaden väntas vara klar under våren 1998 , skriver Siab . Härjungskraft är kund till minikraftverket i Härjedalen medan Ljusnans vattenregleringsföretag har beställt vattennivåreglaget . Minikraftverket ska producera 1 MW el , skriver Siab . Byggarbetet på de två beställningarna startar omedelbart och beräknas vara klart oktober 1997 , enligt bolaget . - Kristina Zetterlund 08 - 700 1005 . ( c ) Reuters Limited 1996 . 
