Överenskommelse om premiereserv närmare - Gennser . STOCKHOLM , 25 feb ( Reuter ) - Genomförandegruppen för det framtida pensionssystemet närmar sig en överenskommelse när det gäller premiereserven . Det säger moderaternas ledamot Margit Gennser till Reuteres . " Jag tycker vi har kommit närmare varandra , men vi har inte backat på vårt krav att behålla premiereserven " , säger Gennser . I stället är det socialdemokraterna som är mera öppna till premiereserven . Det största problemet är nu de bokföringsmässiga , enligt Gennser . " Det är de kamerala problemen med att tappa pengarna ur den statliga bokföringen som socialdemokraterna nu funderar mest över . Men det anser jag egentligen vara ett skenproblem " , säger Gennser . De pågående diskussionerna i genomförandegruppen har dock inte gett något konkret nytt än , men Gennser förväntar sig detta vid nästa veckas möte . " Vad jag förstår hoppas man att kunna komma med ett mera färdigt förslag nästa vecka " , säger Gennser . Det andra stora problemet i pensionsreformen egenavgifterna har man ännu inte diskuterat i gruppen , enligt Gennser . - Peter Fellman 08 - 700 1007 . ( c ) Reuters Limited 1997 . 
