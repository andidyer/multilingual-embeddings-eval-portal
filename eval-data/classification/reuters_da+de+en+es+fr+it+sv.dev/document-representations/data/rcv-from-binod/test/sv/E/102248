BÅDE EXPORT OCH IMPORT MINSKADE JAN - OKT - SCB . STOCKHOLM , 27 jan ( Reuter ) - Värdet av den svenska exporten minskade med 1 % och importen sjönk 3 % i löpande priser under perioden januari till oktober 1996 , uppger Statistiska centralbyrån ( SCB ) i ett pressmeddelande . Värdet av den total varuexporten uppgick till 467 , 8 Mdr under perioden ( 471 , 1 ) och värdet av varuimporten var 369 , 1 Mdr ( 381 , 1 ) . Exporten till EU - länder , som svarar för knappt 60 % av den totala svenska exporten , sjönk med 6 % under januari till oktober jämfört med motsvarande period 1995 . Importen från EU - länder sjönk samtidigt med 4 % . " Handeln med Sveriges största handelspartner Tyskland - med en andel på cirka 12 % av svensk export och cirka 19 % av import - fortsätter minska " , konstaterar SCB . Exporten till Tyskland sjönk med 11 % och importen med 9 % . Sveriges handel med Norge , som är vår tredje största handelspartner , går däremot bra . Värdet av exporten ökade 12 % och importen steg med 6 % . - Barbara Taltavull 08 - 700 1019 . ( c ) Reuters Limited 1997 . 
