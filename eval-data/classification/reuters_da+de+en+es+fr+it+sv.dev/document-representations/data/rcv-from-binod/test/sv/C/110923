Enator , Microsoft i samarbete . STOCKHOLM , 23 juli ( Reuter ) - Enator och Microsoft har slutit ett rikstäckande samarbetsavtal om utveckling inom vissa nischer , marknadsaktiviteter , support och inköp av programlicenser samt utbildning av ett stort antal Enatoranställda till så kallade Microsoft Certified Professionals , MSP , skriver Enator i ett pressmeddelande . På utvecklingssidan kommer Enator och Microsoft att samarbeta om utveckling av lösningar inom elektronisk handel , på skolområdet och intranät . " Avtalet gör Enator till en mycket viktig Microsoft Solution Provider ( MSP ) . Dessutom tecknas lokala MSP - avtal för enskilda bolag och affärsområden inom Enator " , kommenterar Mattias Johansson på Microsofts försäljningsavdelning . " Tillsammans med Microsoft kommer Enator att erbjuda gemensamma kunder lösningar som skapar plattformen för kundernas fortsatta IT - satsningar . Huvudområdena för arbetet är hälsovård samt barn - och äldreomsorg inom kommuner och landsting " , säger Kjell Westerback , Enators informationschef . - Jörgen Österberg 08 - 700 1008 . ( c ) Reuters Limited 1997 . 
