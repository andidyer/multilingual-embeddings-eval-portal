ATLE SKA BEKÄMPA SUBSTANSRABATTEN - VD . STOCKHOLM , 8 jan ( Reuter ) - Atle ska anstränga sig för att minska substansrabatten i bolagets aktiekurs , även om rabatten inte är lika lätt att värdera som i bolag med en större andel marknadsnoterade tillgångar . " Övervärden i dotterbolag som inte reflekteras i börskursen ska realiseras . Vi satsar på att bygga en stark handels - och industrikoncern med starkt fokus på att realisera värden genom exits " , sade Atles VD , Lars Gårdö , vid en informationsträff på onsdagen . Gårdö poängterade även att Atle inte ska ses som ett investmentbolag eller riskkapitalbolag , utan den nya strategi som lades för ett drygt år sedan ska göra Atle till en renodlad industrikoncern . Tillväxten ska , liksom tidigare , ske genom förvärv och kapital för ytterligare företagsköp finns . Det sade Atles vice VD , Gunnar Huss , vid informationsträffen . " Kapitalet tillåter en fördubbling av balansomslutningen utan att soliditeten blir alltför ansträngd " , sade Huss . - Jörgen Österberg 08 - 700 1008 . ( c ) Reuters Limited 1997 . 
