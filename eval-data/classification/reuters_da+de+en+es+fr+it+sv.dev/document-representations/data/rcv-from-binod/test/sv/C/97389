OANVÄNDA BILBÄLTEN GER PROBLEM I USA - AUTOLIV . STOCKHOLM , 16 sept ( Reuter ) - Problem i USA med skador orsakade av krockkuddar på passagerarsidan beror på att många inte använder bilbälten . Det säger Autolivs informationschef Mats Ödman i en kommentar till uppgifter om att amerikanska National Transportation Safety Board ( NTSB ) är kritisk till frontalkrockkuddar på passagerarsidan . " Det här är i grund och botten en fråga om att använda bälten . Om man använder bälten är risken för allvarliga skador ( till följd av krockkuddar ) mycket obefintlig " , säger Ödman . Han påpekar att endast ca hälften av de åkande i USA använder bälten medan det är avsevärt hägre i Europa . Enligt en artikel i USA Today kan NTSB komma att rekommendera det amerikanska trafiksäkerhetsverket att slopa kravet på krockkuddar på passagerarsidan ( den kudde som sitter i handskfacket ) eller ge bilägaren möjlighet att stänga av krockkudden . Enligt Ödman kräver lagstiftning i USA att samtliga personbilar har krockkudde på passagerarsidan från hösten 1997 . Kursen i Autolivs aktie sjönk på måndagen med 4 kr till 236 . - Joel Dahlberg 08 - 700 1011 . ( c ) Reuters Limited 1996 . 
