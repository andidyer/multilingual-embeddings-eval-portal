Nomura rekommenderar köp i Lindab . KÖPENHAMN , 26 feb ( Reuter ) - Det japanska finanshuset Nomura har satt upp Lindab på sin köplista , framgår det av en analys från Nomura . Riktpriset ligger på 120 kr per aktie . " Goda tillväxtutsikter kombinerat med ledningens ambition att visa på tillväxt i räkenskaperna lägger grogrunden för ytterligare vinstförbättringar framöver . Vi har ett ' target pris ' på 120 kr och startar uppföljningen av företaget med en köpanbefallning " , skriver analytiker Göran Ivemark på Nomura . Nomura väntar sig att Lindab under 1997 kommer att omsätta 2 . 925 Mkr , vilket är 12 % mer än 1996 . Resultatet före skatt väntas samtidigt stiga från 200 Mkr till 265 Mkr . Vinsten per aktie förväntas hamna på 7 , 96 kr 1997 och stiger sedan till 9 , 96 kr under 1998 . Under 1996 var vinsten per aktie 6 kr . På onsdagsförmiddagen handlades aktien till 95 kr i Stockholm vid 11 - tiden , en uppgång med 5 kr jämfört med stängning på tisdag . Aktien är även noterad i Köpenhamn . ( c ) Reuters Limited 1997 . 
