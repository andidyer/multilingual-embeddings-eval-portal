Medisan ökade förlusten till 8 , 2 Mkr . STOCKHOLM , 21 maj ( Reuter ) - Forskningsbolaget Medisan ökade sin förlust till 8 , 2 Mkr under årets första tre månader ( - 2 , 9 ) . Det skriver bolaget i sin delårsrapport . Omsättningen under perioden var 19 Mkr . Medisan skriver vidare att forskning vid tandläkarhögskolan i Umeå visar att krillenzymer har förmåga att bryta ned plack på tandytor och ett separat bolag kommer att bildas för att exploatera denna möjlighet . Arbetet med att få RescueFlow godkänt av den amerikanska läkemedelsmyndigheten FDA fortsätter och Medisan anser att det finns en viss möjlighet att ett godkännande kommer senare under året . Dextranrörelsen uppvisar ett svagt resultat och med anledning av detta kommer verksamheten att omstruktureras . Omstruktureringen av dextranverksamheten utesluter inte avyttring av väl definierade delar av verksamheten , skriver Medisan . Medisan har bytt namn och kommer i fortsättningen att heta BioPhausia . - Jörgen Österberg 08 - 700 1008 . ( c ) Reuters Limited 1997 . 
