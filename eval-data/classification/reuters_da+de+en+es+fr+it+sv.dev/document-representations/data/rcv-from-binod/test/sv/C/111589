AssiDomän planerar köp i Västeuropa . STOCKHOLM , 12 aug ( Reuter ) - AssiDomäns planerade förvärv under hösten kommer att ske i Västeuropa och gå under affärsområdet Packaging . Det sade VD Lennart Ahlgren på en analytikerträff på tisdagen . " De förvärv vi har i pipeline är i Västeuropa och i huvudsak wellpapp " , sade Ahlgren . Det planerade förvärvet blir inte i Nordeuropa , enligt Frans Benson på Investor Relations . - Peter Fellman 08 - 700 1016 . ( c ) Reuters Limited 1997 . 
