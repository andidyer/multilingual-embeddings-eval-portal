Diligentias vinst 69 Mkr första kvartalet 1997 . STOCKHOLM , 21 april ( Reuter ) - Fastighetsbolaget Dilgentias redovisade en vinst på 69 Mkr för första kvartalet 1997 . I resultatet ingår reavinster på 24 Mkr . Analytiker hade räknat med en vinst på ca 77 Mkr inklusive reavinster på 23 Mkr . Bolaget lämnar en prognos på att resulatet för 1997 minst blir 200 Mkr , exklusive reavinster och upp - och nedskrivningar . Under året kommer räntekostnaderna att minska med ca 60 Mkr till fäljd av amorteringar . Hyresintäkterna under året uppgick till 484 Mkr varav 347 kom från det svenska beståndet . Kostnaderna för drift , förvaltning , underhåll och kundanpassning utgjorde totalt 178 Mkr . Det skriver bolaget i sin delårsrapport . Diligentias styrelse har beslutat att ansöka om notering på Stockholm Fondbörs A - lista . Ansökan kommer att lämnas in under andra kvartalet och kommer att behandlas under tredje kvartalet . Diligentia spår att uthyrningsgraden kommer att förbättras under 1997 och dessutom ska bolaget tjäna mer pengar per uthyrd kvadratmeter . " Hyresintäkterna per kvadratmeter kommer och kostnaderna per kvadratmeter att minska vilket leder till en förbättrad direktavkastning " , skriver bolaget . Också i de utländska beståndet kommer uthyrningsgrad och direktavkastningen att förbättras , skriver bolaget i delårsrapporten . - Henrik PErsson 08 - 700 1011 . ( c ) Reuters Limited 1997 . 
