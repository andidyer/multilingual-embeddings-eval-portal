Volvo sålde 13 % mindre i juni i Japan . STOCKHOLM , 3 juli ( Reuter ) - Volvo Personvagnars registrering i Japan föll med 13 , 3 % till 2 . 213 bilar i juni . Sammanlagt under året har 10 . 697 Volvobilar registrerats i Japan jämfört med 13 . 025 bilar under motsvarande period förra året . Det säger Ulf Thorne på Volvo PV till Reuters . " Nedgången är en direkt följd av en generell höjning av konsumtionsskatten i Japan i april . Vi tror att höjningen har slagit extra hårt mot storbilssegmentet där vi befinner oss . Vi har dock klarat juni bättre än konkurrenterna och har tagit marknadsandelar " , säger han . Volvo PV hade en andel på 0 , 7 % på totalmarknaden i Japan under maj månad ( 1 , 0 % ) . " Detta är dock ett trubbigt mått eftersom det intressanta är marknadsandelarna inom vårt segment och dem kan jag inte se nu " , säger Thorne . Konsumtionsskattehöjningen innebar också att många passade på att köpa bil innan den trädde i kraft . " Många som gått i bilköpartankar passade på att köpa innan . Jag tror faktiskt att månaden innan konsumtionsskatten höjdes var vår bästa månad någonsin i Japan " , säger Thorne . Volvo tror dock på att de närmaste månaderna kommer att innebära en ljusning på den japanska storbilsmarknaden . " Vi tror på en återhämtning de närmaste månaderna . Vi får in S40 / V40 till hösten och kommer även att presentera S40 Turbo . Dessutom har vi en del aktiviteter som vi tror på . Vi kommer att köra en kampanj med V70 RAWD tillsammans med en jubileumsversion av 940 " , säger Thorne och fortsätter : " Sedan ska vi introducera V70 XC , som är en V70 där karossen är upphöjd och som har bättre terrängegenskaper . Den kommer till Japan och USA som första marknader i höst . Det är en modell som vi tror mycket på " , säger han . - Jörgen Österberg 08 - 700 1008 . ( c ) Reuters Limited 1997 . 
