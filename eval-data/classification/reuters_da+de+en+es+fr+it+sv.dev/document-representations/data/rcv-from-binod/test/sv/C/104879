Saab försäljning i Tyskland + 18 % i feb . STOCKHOLM , 11 mars ( Reuter ) - Saab Automobile ökade sin försäljning i Tyskland med 18 % till 402 bilar i februari . " Under januari och februari är ökningen av antalet bilar sålda till kund 13 % till 806 bilar " , säger Saab Automobiles presstalesman Olof Wallen till Reuters . Däremot började årets försäljning i Italien svagt . Försäljningen under januari och februari rasade med 53 % till 450 bilar . " Vi har haft brist i våra leveranser , inte minst av de två mycket efterfrågade modellerna 900 Talladega och jubileumsmodellen av 9000 . Även cabrioletmodellen , som säljer bra i Italien , har råkat ut för brist i leveranserna " , säger Wallen . " Men vi räknar med att ta igen detta under mars , april och maj . " Wallen tillägger att samtidigt som försäljningen sviktat , så har orderstocken vuxit . Det ska borga för en återhämtning under månaderna framåt . Saab Autos försäljningsutveckling i Tyskland och Italien är intressant , inte minst därför att de båda marknaderna finns med bland de åtta nyckelmarknader som biltillverkaren ska fokusera sina ansträngningar på . Det var i höstas som Saab Automobiles VD Robert Hendry identifierade USA , Japan , Storbritannien , Sverige , Frankrike , Australien , Tyskland och Italien som Saabs nyckelmarknader . Enligt Hendry sker 80 % av världens försäljning av ' premium cars ' på dessa marknader och han identifierar Saab som en ' premium car ' . - Henrik Alberius 08 - 700 1250 . ( c ) Reuters Limited 1997 . 
