SVEDALA FÅR ORDER VÄRD 35 MKR FRÅN LKAB . STOCKHOLM , 4 feb ( Reuter ) - Svedalas säljbolag i Sverige har fått en order från LKAB . Ordern är värd ca 35 Mkr och gäller utbyggnad av gruvdriften i Malmberget . Det uppger Svedala i ett pressmeddelande . Svedala ska leverera utrustning för förädling av så kallad hematitmalm . Ordern inkluderar bland annat starkmagnetiska separatorer samt pumpsystem . Leverans kommer att ske under hösten och anläggningen ska vara i drift i början av 1998 , enligt Svedala . Utrustningen kommer att tillverkas vid Svedalas enhet i Sala . Ordern omfattar även ett serviceavtal , som i första hand löper över två år men som kan förlängas . - Kristina Zetterlund 08 - 700 1005 . ( c ) Reuters Limited 1997 . 
