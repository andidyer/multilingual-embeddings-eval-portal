LINDVALLENS FÖRLUST ÖKADE TILL 8 , 1 MKR . STOCKHOLM , 24 jan ( Reuter ) - Lindvallens förlust före skatt ökade till 8 , 1 Mkr för verksamhetsårets fyra första månader jämfört med en förlust på 4 , 9 Mkr motsvarande period i fjol . Det framgår av bolagets delårsrapport . Lindvallen spår att resultatet före skatt för helåret 1996 / 1997 kommer att uppgå till minst samma nivå som föregående år då det var 33 , 1 Mkr . Försäljningen under perioden uppgick till 27 , 4 Mkr ( 26 , 1 ) och rörelseresultatet före avskrivningar till - 1 , 7 Mkr ( + 0 , 2 ) . Antalet skidgäster har under fyramånadersperioden varit ovanligt lågt till följd av en sen säsongstart . Den starka försäljningen under jul - och nyårshelgen har dock i stor utsträckning kompenserat för den svaga försäsongen . Under perioden uppgick nettoinvesteringarna till 42 , 9 Mkr . Investeringarna utgörs av en ny infartsväg , Sveriges första sexstolslift , en McDonald ' s - restaurang och ett helautomatiskt snösystem . Av investeringarna för innevarande säsong på sammanlagt 61 , 4 Mkr belastar 18 , 5 Mkr föregående bokslutsår varför nettoinvesteringarna uppgår till de 42 , 9 Mkr som nämns ovan . " Bokningsläget inom Lindvallen är något bättre än motsvarande tidpunkt förra året . För övriga Sälen är beläggningsgraden delvis lägre än föregående år . Eftersom Lindvallen även är beroende av gäster boende utanför anläggningen kan den svagare beläggningen påverka Lindvallens fortsatta resultatutveckling " , skriver bolaget . Volymen bokningar är dock för tillfället ovanligt stor . Det närmaste året beräknas investeringsnivån att ligga betydligt under de senaste årens nivåer . - Jörgen Österberg 08 - 700 1008 . ( c ) Reuters Limited 1997 . 
