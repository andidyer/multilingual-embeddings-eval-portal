Catenas orderingång bra i början av 97 - VD . STOCKHOLM , 11 mars ( Reuter ) - Catenas VD Mats Jansson ser positivt på 1997 . Orderingången är god och kostnadsbesparings - programmet får effekt under året . " Orderingången vill jag inte precisera men den är god med ett leende " , sade Jansson på en analytikerträff på tisdagen och fortsatte : " Kostnadsprogrammet får effekt under 1997 och vi har en helt annan start på det här året än vi hade under 1996 och det är positivt " . Under 1997 ser Jansson en förbättrad personvagnsförsäljning tack vare växande totalmarknad och konkurrenskraftiga produkter . Utvecklingen på lastvagnsmarknaden och på entreprenadmaskiner är fortsatt bra , enligt Jansson . Han poängterade också att avvecklingsprogrammet i bolaget kommer att fortsätta under året och kapitalbindningen ska minska . " Vi har rörelsefrämmande bitar som till exempel Intentia - posten . Kapitalbindningen vill vi också minska och förra året lade vi ned tre anläggningar " , sade Jansson . - Henrik Persson 08 - 700 1011 . ( c ) Reuters Limited 1997 . 
