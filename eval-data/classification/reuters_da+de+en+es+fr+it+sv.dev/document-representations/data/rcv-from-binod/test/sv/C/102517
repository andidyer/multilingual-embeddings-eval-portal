SCA TROR PÅ VISS ÅTERHÄMTNING 1997 . STOCKHOLM , 30 jan ( Reuter ) - SCA räknar med att den ekonomiska tillväxten i Europa utvecklas positivt under 1997 och att prishöjningar kan genomföras på vissa produkter . Däremot råder stor osäkerhet inom massa och returpapper . " Den ekonomiska tillväxten i Europa förväntas komma att utvecklas positivt 1997 , även om takten i återhämtningen är långsam " , skriver SCA . Hygienprodukter väntas gå bra liksom wellpapp . Bolaget räknar med att kunna höja priser under andra halvåret 1997 på bland annat LWC , SC och liner . " SCA : s hygienprodukter förväntas ha en fortsatt god efterfrågan . Försäljningen av wellpapp bör successivt kunna dra nytta av en ökad industriproduktion i Europa . Inom Tryck - och finpappersområdet sker nu en stabilisering av volymer och priser . För andra halvåret torde förutsättningar för prishöjningar kunna föreligga " , skriver SCA . För råvaror , det vill säga pappersmassa och returpapper , råder " stor osäkerhet " kring prisutvecklingen . - Joel Dahlberg 08 - 700 1011 . ( c ) Reuters Limited 1997 . 
