Investors vinst föll till 1 . 674 Mkr . STOCKHOLM , 7 aug ( Reuter ) - Investmentbolaget Investor redovisar en vinst före skatt på 1 . 674 Mkr för årets sex första månader . Samma period förra året var vinsten 11 . 609 Mkr , inklusive reavinster om 12 . 400 Mkr från försäljning av Scaniaaktier . Investors totalavkastning under tolv månader till den 30 juni var 69 % , jämfört med 56 % för Stockholms Fondbörs . Substansvärdet var den 4 augusti 496 kr per aktie . Investors helägda dotterbolag Saab AB redovisar en vinst efter finansnetto på 242 Mkr ( 197 ) . Förbättringen beror delvis på att betydande avskrivningar på flygsidan gjordes under första halvåret i fjol och dessa saknar motsvarighet i år , enligt bolaget . Under årets sex första månader har köp genomförts och överenskommelser om köp träffats för totalt 10 . 339 Mkr inom ramen för Investors större innehav . Av detta avser 6 . 368 Mkr köp i ABB med tillträde i januari 1998 och 2 . 806 Mkr köp i S - E - Banken . Under perioden ökade värdet av Investors större innehav , justerat för nettoförändringar , med 25 % , vilket var sämre än OMX som under årets sex första månader steg med 28 % . Avvikelsen förklaras av att Astra är Investors största innehav och att Astra utvecklades svagare än index . Astra svarar för 27 % av Investors portfölj . Investors VD Claes Dahlbäck anser att ABB är en placering med potential och att Investor hade en naturlig roll att hjälpa Incentive i dess renodling . " ABB är ett välskött företag med en stark internationell position och med gynnsamma framtida utsikter avseende tillväxt och lönsamhet , vilket bör vspeglas i en god avkastning för aktieägarna " , skriver Dahlbäck och fortsätter : " Det andra skälet är att utförsäljningen av ABB - aktier är ett viktigt steg i den av aktiemarknaden uppskattade renodling av Incentive som pågått under ett antal år . I denna renodling har Investor som störste ägare spelat en aktiv roll , och att på det här sättet medverka vid utförsäljningen av ABB - aktier är en naturlig del av den rollen . " Dahlbäck upprepar även att Investor ökat i S - E - Banken eftersom det finns möjligheter till strukturaffärer i banksektorn och att Ericsson , Astra och Scania är innovativa företag som hävdar sig väl i den internationella konkurrensen . - Jörgen Österberg 08 - 700 1008 . ( c ) Reuters Limited 1997 . 
