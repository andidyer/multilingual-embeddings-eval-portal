KOMMUNERNAS RESULTAT FÖRBÄTTRADES 1995 . STOCKHOLM , 4 okt ( Reuter ) - Kommunernas resultat ökade till 3 Mdr 1995 från 1 Mdr 1994 . Förbättringen förklaras främst av att skatteintäkterna ökade snabbare än nettokostnaderna , skriver Svenska Kommunförbundet i ett pressmedelande . Spridningen i resultatet , som mäts som resultat efter avskrivningar , förändringar av pensionsskuld samt förändring av det egna kapitalet , är stor . 1995 hade 157 kommuner överskott medan 131 hade underskott . Jämfört med 1994 har dock antalet kommuner med underskott minskat med 8 stycken . " Bland kommungrupperna hade storstäderna lägst och förortskommunerna och större städer högst resultat " , uppger förbundet . Mellan 1994 och 1995 ökade skatteintäkterna med 4 % . Ökningen sammanhänger både med relativt stora ökningar av skattesatserna och med stora slut - och avräkningslikvider 1995 . Under 1995 höjde 71 kommuner skattesatsen . Den genomsnittliga skattehöjningen , exklusive skatteväxling , var 35 öre . Skillnader i skatteintäktsökning mellan enskilda kommuner varierade mellan - 7 % och + 37 % . Antalet årsarbetare per 1 . 000 invånare ökade mellan 1994 och 1995 i samtliga kommuner . Ökningen , som totalt uppgick till 1 , 5 % , förklaras främst av fortsatt utbyggnd inom barnomsorgen , vården samt omsorgen om äldre och funktionshindrade . - Barbara Taltavull 08 - 700 1019 . ( c ) Reuters Limited 1996 . 
