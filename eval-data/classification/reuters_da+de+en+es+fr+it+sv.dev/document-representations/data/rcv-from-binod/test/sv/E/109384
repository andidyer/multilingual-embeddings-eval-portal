Hemmamarknad tar fart - VI . STOCKHOLM , 13 juni ( Reuter ) - Hemmamarknaden tar fart samtidigt som exportsektorn behåller sin styrka . Det visar Verkstadsindustriers ( VI ) konjunkturbarometer för andra kvartalet 1997 . " I undersökningen i maj 1997 visar också orderingången på hemmamarknaden på en klart ökad volym " , skriver VI i ett pressmeddelande . Dessutom ökar kapacitetsutnyttjandet samt efterfrågan på yrkesarbetare . Totalt har de företag inom verkstadsindustrin som fullt utnyttjar sin kapacitet ökat till 36 % från 33 % i februari 1997 . " Det är inom metallvaruindustrin , bilindustrin och bilindustrins underleverantörer som utnyttjandegraden ökar " , skriver VI . Konjunkturen för maskinindustrin och dess underleverantörer pekar fortfarande nedåt men en vändning kan vara på väg . " Maskinföretagen är nu klart mer positiva angående orderutvecklingen på hemmamarknaden än tidigare " , skriver VI . - Charlotte Meynert 08 - 700 1071 . ( c ) Reuters Limited 1997 . 
