SCANIA FÅR BUSSORDER VÄRD 110 MKR . STOCKHOLM , 21 jan ( Reuter ) - Scania har fått en order från Swebus på 77 bussar till ett värde av cirka 110 Mkr . Det skriver Scania i ett pressmeddelande . Ordern från Swebus är den första sedan bolaget köptes av det brittiska bussbolaget Stagecoach sommaren 1996 . Ordern omfattar såväl kompletta bussar som busschassier . " Tillsammans med tidigare order har vi ett 40 - tal beställningar på den nya bussen " , skriver Leif Nyström , chef för Scanias bussmarknad i Norden . Förra året blev ett rekordår för Scanias bussförsäljning i Sverige , då företaget sålde 325 bussar , vilket innebar en marknadsandel på 38 % , enligt Scania . - Olle Lindström 08 - 700 1015 . ( c ) Reuters Limited 1997 . 
