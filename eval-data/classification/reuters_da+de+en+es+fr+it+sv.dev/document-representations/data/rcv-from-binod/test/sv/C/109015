H & M tror inte på ägarflykt efter flytt - SO . STOCKHOLM , 5 juni ( Reuter ) - Hennes & Mauritz tror inte att bolagets institutionella ägare i Sverige och i utlandet kommer att lämna bolaget på grund av flytten från A - listan till O - listan . Det säger bolagets ordförande Sten Wikander till Reuters . " Jag har själv varit i kontakt med ett tiotal svenska institutioner och av dem har bara en uttryckt sig direkt negativt på flyttbeslutet . Jag har inte fått intrycket av att de ska gå ur sitt ägande på grund av detta " , säger Wikander . Han säger också att han har fått samma intryck från de utländska institutionerna . " Vi har anlitat en investmentbank för att kontakta våra utländska ägare och vi har inte fått intrycket av att de tänker sälja sina innehav på grund av flytten " , säger Wikander . Han säger att beslutet inte var roligt att ta för styrelsen och att man hade räknat med en negativ kursreaktion . " Ingen av ägarna har varit speciellt positiv till beslutet , och vi räknade med en viss negativ kursreaktion . Men den här nedgången hade vi inte räknat med " , säger Wikander och fortsätter : " Ett par av ägarna har sagt att de värderar Persson ( VD : n Stefan Persson ) som ägare högre än fördelen att vara noterade på A - listan . " Konsekvensen av att vara kvar på A - listan hade , enligt Wikander , kunnat bli att Persson skulle tvingats sälja av delar av sitt innehav för att betala förmögenhetsskatten . - Henrik Persson 08 - 700 1011 . ( c ) Reuters Limited 1997 . 
