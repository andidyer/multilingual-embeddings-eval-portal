* * * FRÅN MAKTENS KORRIDORER - POLITISK KRÖNIKA * * * . STOCKHOLM , 8 nov ( Reuter ) - Vad är det regeringen EGENTLIGEN har för sig ? Det är tydligt att regeringen inriktar sig på att åtminstone stoppa en kärnkraftsreaktor och , om inte folkmeningen ändras , vänta och se i fråga om EMU , valutaunionen . Den inriktningen av höstens två stora politiska frågor ( utöver arbetslösheten ) bäddar för ännu närmare samverkan med centern . Under den senaste tiden har socialdemokraterna och centern för första gången hållit en gemensam presskonferens ( om kommunekonomi ) . De två partiernas ekonomiska toppkrafter Erik Åsbink och Per - Ola Eriksson har också skrivit en stor gemensam debattartikel på DN - debatt ( 1 / 11 ) där de framhåller vikten av samarbetet . Man kan vidare notera att centerns man i finansdepartemetet Anders Ljungren följer statsministern till Kina . Av en välplacerad socialdemokratisk källa får vi höra att " det finns två faktorer som driver socialdemokraterna och centern allt närmare varandra : De låga opinionsiffrorna som visar att de två partierna måste hålla ihop för att inte arbetet med budgetsaneringen ska riskera att spolieras . Den andra faktorn är kritiken från LO " . Vår källa fortsätter : " Vi är trängda nu av den interna kritiken . Inom regeringskansliet arbetas det för högtryck för att lägga fram nya förslag som ska ta ner arbetslösheten . Vi måste ta kommandot " . När jag invänder att det finns ganska svaga ministrar som i alla fall inte syns mycket utåt , till exempel socialförsäkringsministern Maj - Inger Klingvall , svarar vår socialdemokaratiska källa : " En regeringsombildning kan komma snart . Ha hög beredskap för det " . När Göran Person i våras skulle utse sin regering fanns det uppgifter som gick ut på att Persson skulle ärva de flesta av Ingvar Carlssons ministrar men sedan göra en större regeringsombilding till hösten . När Göran Persson möblerade om så pass mycket redan i mars har det varit tyst om regeringsombildningar , men nu diskuteras det tydligen . Vill man spekulera om vad Persson skulle kunna vinna på att byta ut ett antal statsråd ligger det nära till hands att tro att han framför allt vill ha statsråd som är bättre på att vinna val än flera av de nuvarande , som i flera fall syns och hörs för lite . Det kan vara svårt att se hur statsministern med ett ökat närmande till centern ska komma till rätta med LO - kritiken . Han tycks i alla fall ha gjort vägvalet att det är den politiska stabiliteten han prioriterar , vilket ju gick igen när han talade i Peking . Både i frågan om svenskt deltagande i EMU och kärnkraften är socialdemokratin splittrad men regeringen kan glädja sig åt att oppositionen också är splittrad . Den gamla fyrpartiregeringen är spräckt mitt itu : moderater och folkpartister vill med i EMU medan centern och kristdemokaterna säger nej vilket också vänsterpartiet och miljöpartiet gör . Man kan notera att det är precis samma uppdelning som i fråga om kärnkrafen . Moderaterna och folkpartiet vill inte stänga någon reaktor medan centern , kristdemokaterna , vänsterpartiet och miljöpariet vill stänga en reaktor . Partier som står kapitalet närmare och har fler välbeställda väljare är inte rädda för EMU och kärnkraft medan partier som har fattigare väljare och är negativa till nya stora centralistiska system är negativa till EMU och kärnkraft . Det skulle förvåna om inte socialdemokratin med sina fattigare väljare och rädsla för att kallas betongparti finner en paroll för sin EMU - politik som liknar kärnkraftens : avveckling men med förnuft . Kan det bli : Ja till EMU men så småningom . När det gäller ytterligare en av årets stora politiska frågor , lönebildningen , kan märkas att både ledande socialdemokater och centerpartister poängterar att det i första hand är arbetsmarknadens parter som ska finna en ny modell för lönebildnng . I första hand alltså , vilket betyder att politikerna mycket väl kan gå in efter ett tag . Inom regeringen tycks det finnas stor skepsis till att LO ska lyckas genomföra en ny lönebildning . Vi har därför all anledning att räkna med att lönebildningen blir en stor politisk fråga under våren . Den 31 mars ska regeringen ha fått svar på hur det går . Fortsättingsvis är förstås arbetslösheten det stora problemet för regeringen . Socialdemokaterna har aldrig tidigare genomfört någon budgetsanering och upplever nu att - 8 % av BNP är enormt mycket . Svenska folket har fått en ordentlig smäll och det är inte lätt att omedelbart ge allmänheten tillbaka den trygghetskänsla som leder till att folk börjar konsumera igen . Det är nog främst nedskärningarna av de sociala systemen som lett till oro . Inom socialdemokratin försöker partiledningen minska känslan av maktlöshet genom att sända ut ovanligt många enkäter , så kallade rådslag . Frågor om EMU och pensionerna har redan sänts ut och frågor om bostadspolitiken och näringspolitiken är på väg . Svaren ska behandlas vid den socialdemokratiska partikongressen i Sundsvall nästa höst som firar partiets 100 - årsdag . Till sist . Från säker källa hör vi att Göran Persson är klart irriterad över Kjell - Olof Feldts positiva ord om EMU i Veckans Affärer . " Feldt lever farligt som riksbanksfullmäktiges ordförande " , säger vår källa . - - Arvid Lagercrantz ( Eventuella åsikter som framförs i artikeln är författarens egna och inte Reuters . ) . ( c ) Reuters Limited 1996 . 
