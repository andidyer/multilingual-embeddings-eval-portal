Svenskar , utlänningar lyfter krona till 4 , 4780 kr . STOCKHOLM , 14 maj ( Reuter ) - Kronan stärktes kraftigt under förmiddagen till 4 , 4780 kr per D - mark kl 12 . 15 från morgonens kurs på 4 , 5170 kr . " Vi har sett utlänningar i London och från kontinentala Europa som varit inne och köpt stora volymer kronor " , sade en handlare . Även svenska exportföretag passade på att köpa kronor . Kronan bröt igenom den tekniska nivån på 4 , 50 kr mot D - marken och nu väntas kronan handlas mellan 4 , 4600 och 4 , 4950 kr mot D - marken . Kronan försvagades initialt idag på flera tidningsartiklar . Marknaden reagerade negativt på Svenska Dagbladets uppgifter om att Göran Persson och Erik Åsbrink skulle vara negativt inställda till EMU . Göran Persson dementerade senare uppgifterna men detta ansågs inte ha bidragit speciellt muycket till kronförstärkningen . " Den började innan nyheten om Perssons dementi dök upp " , sade en kronhandlare . - Charlotte Meynert 08 - 700 1071 . ( c ) Reuters Limited 1997 . 
