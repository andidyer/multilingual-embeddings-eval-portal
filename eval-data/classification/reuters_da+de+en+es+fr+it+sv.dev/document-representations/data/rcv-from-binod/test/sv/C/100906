ERICSSON FÅR ORDER VÄRD MINST 830 MKR . STOCKHOLM , 18 dec ( Reuter ) - Ericsson har fått en order på utbyggnad och uppgradering av Central Japan Digital Phones ( CDP ) existerande mobiltelefonnät av PDC - standard . Arbetet kommer att utföras under 1997 och orderns värde väntas överstiga 830 Mkr , uppger Ericsson i ett pressmeddelande . " Kontraktet omfattar såväl en kraftig uppgradering med nya avancerade funktioner , som en utbyggnad av nätet med nya växlar och radiobasstationer för att ytterligare förbättra kundservicen " , skriver Ericsson . CDP : s nät täcker Tokairegionen i Japan , med Nagoya som största stad . Bolaget har mer än en halv miljon abonnenter . Antalet har mer än fördubblats sedan januari 1996 , enligt Ericsson . - Kristina Zetterlund 08 - 700 1005 . ( c ) Reuters Limited 1996 . 
