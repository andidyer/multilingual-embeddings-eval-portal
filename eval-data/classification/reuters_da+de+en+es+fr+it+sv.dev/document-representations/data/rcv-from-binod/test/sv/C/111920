CSFB behåller ' sälj ' i S - E - Banken . STOCKHOLM , 18 aug ( Reuter ) - Credit Suisse First Boston ( CSFB ) är besviken över S - E - Bankens halvårsresultat och är dessutom inte lika optimistisk till den framtida utvecklingen som placerarna i övrigt verkar vara . Det skriver investmentbankens analytiker Robert Grant i en analys daterad den 14 augusti . " En omfattande intern översikt är på gång och koncernen tittar på interna och externa möjligheter till omstrukturering . Enligt vår mening är investerarna överoptimistiska till S - E - Bankens utsikter . Vi behåller vår säljrekommendation " , skriver Grant . Halvårsrapporten var en besvikelse för CSFB och firman sänker därför sina vinstprognoser med upp till 11 % . För helåret 1997 spår CSFB en vinst per aktie på 6 , 62 kr , för 1998 6 , 24 kr och för 1999 6 , 47 kr . Investmentbanken har en riktkurs i S - E - Banken på 75 kr på ett års sikt . Robert Grant tror inte på en fusion eller strukturell lösning mellan S - E - Banken och någon svensk aktör , utan tror på en lösning med en utländsk spelare . " Ledningsskiftet , som genomfördes efter sammanbrottet i samtalen med Nordbanken i februari , ledde till att börja investerare att tro att samgåendet skulle kunna omförhandlas framgångsrikt , men vi tror att banken vill ta ett betydande steg i omstruktureringen genom ett förvärv eller en fusion någon annanstans " , skriver han . En affär som för S - E - Banken in på livförsäkringsområdet eller ger banken ytterligare styrka inom asset management behöver inte heller innebära något kurslyft , anser Grant . " Vi behåller vår säljrekommendation eftersom det förväntade köpet eller sammanslagningen kanske inte blir av , och om den skulle göra det skulle villkoren kunna leda till en nedjustering av aktiekursen eftersom ingångskostnaden i asset management / livförsäkring kan förväntas vara hög " , skriver han . - Jörgen Österberg 08 - 700 1008 . ( c ) Reuters Limited 1997 . 
