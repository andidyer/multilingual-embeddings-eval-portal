Autoliv informerar om fusion vid stämma . STOCKHOLM , 11 mars ( Reuter ) - Autoliv kommer att ge ytterligare information om den förestående fusionen med amerikanska Mortons krockkuddeverksamhet efter sin bolagsstämma den 24 mars . " Vi kommer att lämna ytterligare information men vi vet inte idag hur mycket vi kommer att kunna berätta " , säger informationschef Mats Ödman . Autoliv har fått grönt ljus från samtliga konkurrensmyndigheter och det återstår endast besked från två myndigheter , USA : s värdepappersmyndighet SEC samt skattemyndigheten IRS . " Morton vill göra uppdelningen av koncernen skattefritt och vill därför ha ett förhandsbesked från IRS " , säger Ödman . Sammanslagningen går till så att det först bildas ett Holdingbolag , Autoliv Inc , som sedan med egna aktier köper Autoliv AB och Mortons krockkuddeverksamhet . - Joel Dahlberg 08 - 700 1007 . ( c ) Reuters Limited 1997 . 
