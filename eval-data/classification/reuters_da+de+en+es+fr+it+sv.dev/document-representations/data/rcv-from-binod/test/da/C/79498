RIEBER - BUD PÅ PHØNIX GAVNER LOKALSAMFUND - RIEBER . KØBENHAVN , 28 januar ( Reuter ) - Det norske Rieber & Søns købstilbud på Phønix vil gavne både lokalsamfundet og Vejen , vurderer Rieber & Søn i en pressemeddelelse tirsdag . Meddelelsen kommer efter at Phønix tirsdag morgen oplyste , at der afventes flere købstilbud på selskabet . Rieber & Søn er i den nye pressemeddelelse godt tilfreds med , at bestyrelsen i Phønix tidligere har vurderet , at hvis der bliver tale om en overtagelse af selskabet , vil Rieber & Søn være en fornuftig konstellation for virksomheden og dens medarbejdere . Derudover er Rieber & Søn godt tilfredse med , at bestyrelsen i sin endelige afgørelse vil lægge vægt på aktionærernes interesse . - Denne prioritering er netop sammenfaldende med de forhold , som Rieber & Søn har lagt vægt på i forbindelse med det fremsatte købstilbud og den fortsatte udvikling i Phønix , hedder det i meddelelsen . ( c ) Reuters Limited 1997 . 
