Fisco , convenzioni doppie imposizioni con Usa e GB . MILANO , 8 maggio ( IPSOA ) - Il ministero delle Finanze , su istanza di una società italiana , ha fornito alcuni chiarimenti sul trattamento fiscale cui devono essere sottoposti i pagamenti dalla stessa eseguiti nei confronti di una società con sede negli Usa , senza stabile organizzazione in Italia , nell ' ambito della convenzione italo - statunitense contro le doppie imposizioni . Nonché di quella italo - inglese , in considerazione del fatto che la società estera sarebbe stata incorporata in un gruppo con sede nel Regno Unito . Nella fattispecie i pagamenti , in base ad un accordo scritto tra le parti , riguardavano : a ) consulenze tecniche e prestazioni di servizi per attività di convalida effettuate , su richiesta della società italiana , da personale dipendente della società americana , in Italia e in Usa b ) rimborsi di spese sostenute dal personale dipendente della società estera in Italia ( spese di viaggio , alberghi , ristoranti ) e in Usa ( spese postali e altro ) , c ) royalties per la fornitura di documenti e l ' utilizzazione del marchio della società estera . Spese per prestazioni di servizi e rimborsi spese dei dipendenti A norma di entrambe le convenzioni , le prestazioni rese in Italia dalla società estera tramite i propri dipendenti configurano in capo alla stessa il conseguimento di un reddito d ' impresa di soggetto non residente , tassabile in Italia solo se realizzato attraverso una stabile organizzazione , in mancanza della quale la tassazione viene attribuita esclusivamente al Paese di appartenenza dell ' impresa . Analoga soluzione vale per le somme corrisposte a titolo di rimborso spese , che non hanno autonoma rilevanza reddituale e , quindi , per la società estera , sono riconducibili nel reddito d ' impresa . In assenza di stabile organizzazione in Italia della società americana , sui pagamenti in questione non deve essere , pertanto , effettuata alcuna ritenuta , poiché gli stessi costituiscono reddito d ' impresa tassabile , in via esclusiva , negli Stati Uniti . Royalties Diverso è il trattamento riservato alle royalties che , pur costituendo elementi del reddito d ' impresa della società estera , sono specificatamente regolate dalle convenzioni , che prevedono , entrambe , la tassazione nel paese di residenza del percettore , salvo il potere di tassazione del paese della fonte , in misura ridotta , se si verificano particolari condizioni . In tali ipotesi , l ' imposta è applicata con l ' effettuazione di una ritenuta dell ' 8 pct , per quanto riguarda il Regno Unito , e di una ritenuta diversificata ( 5 , 8 o 10 pct ) , nei confronti dei residenti statunitensi . Le due convenzioni , inoltre , stabiliscono che le imposte prelevate alla fonte in uno dei paesi contraenti , in misura eccedente le aliquote rispettivamente previste per le diverse categorie di redditi , sono rimborsate a richiesta del contribuente interessato . Tuttavia , per accelerare tale procedura , l ' amministrazione finanziaria ha disposto che , in alternativa , i sostituti d ' imposta italiani possono applicare direttamente le minori aliquote convenzionali , sotto la propria responsabilità , previa produzione da parte dei beneficiari di documentazione atta a dimostrare l ' effettivo possesso dei requisiti previsti negli accordi . La società italiana , pertanto , potrà applicare sui pagamenti delle royalties , sotto la propria responsabilità e alle suddette condizioni , l ' aliquota convenzionale del 10 pct per le somme dirette negli Stati Uniti , e quella dell ' 8 pct , per gli importi destinati al Regno Unito . ( Ministero finanze , Ris . 30 aprile 1997 , n . 99 / E ) . ( c ) Reuters Limited 1997 . 
