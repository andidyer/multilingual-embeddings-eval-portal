MALESE PROTON NON COMMENTA NOTIZIA ACQUISIZIONE LOTUS . KUALA LUMPUR , 22 ott ( Reuter ) - No comment della malese Persahaan Otomobil Nasional Bhd ( Proton ) dopo le indiscrezioni pubblicate oggi dal Wall Street Journal Asia sull ' ipotesi che sia interessata ad acquisire l ' 80 pct della Lotus . Tengku Mahaleel Tengku Ariff , vicepresidente per le strategie e le operazioni Proton , ha fatto sapere tramite il suo segretario di non poter rilasciare dichiarazioni in argomento . Per il WSJ , che cita fonti industriali vicine alla trattativa , Proton sarebbe pronta a pagare per il pacchetto 210 mln ringgit in contante assumendo 51 mln di debiti . Sarebbe stata raggiunta alla fine della scorsa settimana un ' intesa preliminare . Il presidente di Lotus Romano Artioli lo scorso 19 settembre aveva detto che la societa ' avrebbe annunciato un nuovo partner " entro qualche giorno " . Attualmente Lotus e ' controllata da Bugatti International , societa ' di diritto lussemburghese interamente posseduta da Artioli . ( c ) Reuters Limited 1996 . 
