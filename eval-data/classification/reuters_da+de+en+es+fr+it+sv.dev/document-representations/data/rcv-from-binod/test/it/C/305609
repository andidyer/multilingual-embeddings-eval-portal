Bolla accompagnamento per trasporto vino in bottiglia . MILANO , 3 apr ( IPSOA ) - Il trasporto in ambito nazionale del vino in bottiglia munito dell ' apposito contrassegno va effettuato con la scorta della bolla d ' accompagnamento , essendo un prodotto sottoposto al regime delle accise . Tale documento può essere sostituito , con riferimento alla sole ditte imbottigliatrici , dalla nota di consegna . In ogni caso , qualunque sia il documento utilizzato , esso deve contenere le seguenti indicazioni : a ) nome e indirizzo dello speditore ; b ) nome e indirizzo del destinatario ; c ) numero di riferimento destinato ad individuare il documento di accompagnamento ; d ) data di redazione e data di spedizione se non coincidono ; e ) designazione del prodotto trasportato a norma delle disposizioni comunitarie e nazionali ; f ) quantità del prodotto trasportato . Sia le norme comunitarie sia quelle nazionali prevedono esoneri dall ' obbligo di emissione del documento di accompagnamento . Perchè il prodotto possa circolare senza la scorta del documento è necessario che le deroghe siano previste da entrambe le discipline . In particolare , per quanto riguarda il vino in bottiglia , l ' esonero previsto in caso di trasporto di beni ceduti dai commercianti al minuto a soggetti non obbligati a chiedere si applica solo al trasporto di vino contenuto in recipienti di volume nominale inferiore o pari a 5 litri , etichettati e muniti di un dispositivo di chiusura a perdere riconosciuto , il quale rechi un ' indicazione che consenta d ' identificare l ' imbottigliatore , sempre a condizione che il quantitativo trasportato non sia superiore ai 100 litri . ( Ministero finanze , Circ . 18 marzo 1997 , n . 84 / D ) . ( c ) Reuters Limited 1997 . 
