FABBISOGNO DICEMBRE VISTO A 2 . 000 MLD , 1996 A 138 . 000 . MILANO , 5 dic ( Reuter ) - Il 1996 si avvia a conclusione con un fabbisogno pubblico nel mese di dicembre di circa 1 . 900 mld , un fabbisogno annuo di 138 . 000 e una spesa per interessi di circa 192 . 000 . E ' questo il consensus che emerge dai dati degli economisti interpellati da Reuter . Il governo Dini aveva fissato per il 1996 un obiettivo di 113 . 000 mld , innalzato dal governo Prodi prima a 123 . 000 , poi a 130 . 000 . Negli scorsi giorni il Tesoro ha reso noto la stima di un fabbisogno di 135 . 300 mld per il periodo gennaio - novembre e di un disavanzo di 19 . 000 mld per il mese di novembre . Sul dato di dicembre pesa , rispetto a 12 mesi fa , il venir meno del condono fiscale di fine ' 95 e di operazioni di window dressing . Gli economisti fanno infatti notare che quest ' anno a dicembre mancano i 6 . 000 miliardi del condono ' 95 a cui si aggiunge che , in vista della verifica Uem di fine ' 97 , Ciampi non ha interesse a operazioni di facciata che peserebbero sui conti futuri . Lo spostamento di uscite da dicembre ' 95 a gennaio ' 96 da parte del governo Dini viene stimato sui 3 . 000 mld . I due fattori combinati spiegano il passaggio dai 6 . 700 di avanzo nel dicembre ' 95 ai 1 . 900 di deficit quest ' anno . Sul dato annuo , oltre ai deficit dei primi mesi dell ' anno , secondo Giuliano Gasparini di Prometeia " pesa l ' andamento negativo della spesa nel trimestre settembre - novembre a causa dell ' ampliarsi della voce residui passivi " . Chiara Manenti di Caboto rileva che allo sfondamento rispetto all ' obiettivo ha contribuito anche il ciclo economico con una crescita del Pil ' 96 limitata allo 0 , 8 pct . Secondo Andrea Marchetti del Credito Italiano , il cattivo andamento dell ' economia potrebbe avere pesato per 8 / 9 . 000 miliardi . " Ma uno sfondamento di questa portata e ' la prova che la Finanziaria di Dini e la mini - manovra estiva di Prodi non sono state efficaci " aggiunge . Molto diversificate le stime sulla spesa per interessi ' 96 che oscillano dai 188 . 000 mld del Credit ai 195 . 000 della Comit . " Un ' incognita e ' rappresentata dalla raccolta postale su cui si avranno elementi chiari solo a fine anno " commenta Hugo Doyle di Comit . FABBISOGNO FABBISOGNO SPESA PER DICEMBRE 1996 INTERESSI ' 96 CABOTO 1 . 000 137 . 000 193 . 700 COMIT 1 . 500 137 . 000 195 . 000 CREDIT 1 . 500 138 . 000 188 . 000 PROMETEIA 3 . 500 140 . 000 190 . 000 CONSENSUS 1 . 900 138 . 000 192 . 000 Dati in miliardi di lire - - Luca Trogni 02 / 66129654 . ( c ) Reuters Limited 1996 . 
