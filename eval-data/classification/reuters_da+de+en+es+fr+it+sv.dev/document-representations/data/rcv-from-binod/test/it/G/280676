Lavoro , Inps , indebiti pensionistici , modalita recupero . MILANO , 21 aprile ( IPSOA ) - Ai sensi della legge collegata alla Finanziaria , il recupero degli indebiti pensionistici deve essere realizzato con il sistema della trattenuta diretta sul trattamento di pensione , per un importo non superiore a un quinto del relativo importo mensile . Rateizzazione In caso di incapienza il recupero può essere strutturato con il sistema della rateizzazione senza interessi , nel limite di 24 mesi . Tale limite può comunque essere superato qualora , anche in presenza di rateizzazione , il limite del quinto dovesse risultare incapiente . E ' , comunque , rimessa alla determinazione degli enti l ' entità della rateizzazione da effettuarsi per il recupero delle somme indebite , favorendo un sistema di gradualità . Recupero in unica soluzione Il recupero deve essere effettuato in unica soluzione nel caso l ' indebito sia di importo pari o inferiore a un quinto dell ' importo mensile della pensione . Cumulo di prestazioni Qualora l ' interessato fruisca di due o più pensioni a carico di forme di previdenza gestite dall ' Istituto , il quinto deve essere determinato sul cumulo delle prestazioni . Non si deve , invece , tenere conto dei trattamenti percepiti a carico di altri enti . Superstiti Per le pensioni ai superstiti con più titolari la trattenuta nella misura di un quinto deve essere operata sulla quota di pertinenza dell ' interessato , in base a specifiche aliquote . Recupero in 24 mensilità Qualora il recupero in unica soluzione non sia possibile , l ' importo dell ' indebito che residua dopo aver effettuato sulla prima rata una trattenuta pari a un quinto dell ' importo mensile della pensione dovrà essere recuperato , senza interessi , in 24 mensilità , in maniera che l ' importo di ciascuna trattenuta mensile non sia superiore al quinto dell ' importo mensile della pensione né inferiore a L . 20 . 000 mensili . Il recupero potrà essere effettuato in un numero di mensilità superiore a 24 qualora il rispetto del limite del quinto non consenta di esaurire in 24 mensilità il recupero di quanto indebitamente percepito . Ambito temporale di applicazione Le modalità di recupero trovano applicazione per tutte le situazioni ancora pendenti relative a indebite erogazioni effettuate per periodi compresi entro il 31 dicembre 1995 . Devono , pertanto , essere riesaminate le pratiche per le quali non sia stata già data comunicazione al pensionato di applicazione della sanatoria prevista dalle disposizioni previgenti , ancorché si sia proceduto all ' abbandono del credito con atto interno non notificato al pensionato . Qualora sulla base della nuova disciplina , l ' indebito debba essere integralmente sanato , fermo restando quanto già recuperato anteriormente al 1 gennaio 1997 , non dovranno essere effettuati ulteriori recuperi e dovrà essere data comunicazione all ' interessato dell ' applicazione della sanatoria sull ' indebito residuo . Nel caso , invece , in cui si debba far luogo al recupero dell ' indebito con l ' applicazione della riduzione del quarto dell ' importo riscosso , si dovrà verificare se quanto recuperato fino al 31 dicembre 1996 sia sufficiente a esaurire il recupero . In caso contrario , si procederà al recupero dell ' indebito residuo , dando la più ampia , tempestiva e puntuale comunicazione agli interessati della riduzione della prestazione . ( INPS , Circ . 17 aprile 1997 , n . 96 ) . ( c ) Reuters Limited 1997 . 
