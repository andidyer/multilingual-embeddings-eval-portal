AUTHORITY TLC , PASSI AVANTI MA ACCORDO LONTANO - LAURIA . ROMA , 11 FEB ( Reuter ) - Il sottosegretario alle Poste e Telecomunicazioni , Michele Lauria , dice che e ' ancora lontano un accordo tra le forze politiche sul disegno di legge per l ' istituzione di un ' Authority nel settore delle comunicazioni . " Sono stati compiuti ulteriori passi in avanti in un clima costruttivo , ma siamo ancora abbastanza lontani da un preciso accordo " , ha detto Lauria ai giornalisti al termine del Comitato ristretto della Commissione lavori pubblici del Senato che sta esaminando il provvedimento presentati dal ministro delle Poste Antonio Maccanico che contiene anche norme antitrust per le tv . Lauria ha detto che restano da sciogliere i nodi sull ' Antitrust , sulla raccolta pubblicitaria e sulla terza rete federata Rai . ( c ) Reuters Limited 1997 . 
