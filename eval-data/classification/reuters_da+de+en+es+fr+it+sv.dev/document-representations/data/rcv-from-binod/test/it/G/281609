Mercato Unico , infrazioni aumentate del 30 pct nel 1996 . BRUXELLES , 30 aprile ( Reuter ) - Secondo la Commissione europea il numero di notifiche di infrazioni inviate agli stati membri per inadempienza alle disposizioni comunitarie ha segnato , nel 1996 , un aumento del 30 pct a 283 procedimenti , da 218 nel 1995 . Per un terzo , le infrazioni sono derivate da ritardi nella trasposizione della normativa europea nelle legislazioni nazionali , per un altro terzo , dai casi in cui la Commissione ha scoperto in prima persona l ' esistenza di infrazioni e per un terzo , da denunce presentate da imprese o da privati . Al primo posto nella classifica dei membri Ue , la Francia ha ricevuto 27 lettere di ingiunzione ( procedura dell ' articolo 169 ) , seguita da Italia ( 26 ) e Austria ( 20 ) , mentre la Danimarca non ne ha ricevuta nessuna . La transizione all ' ultima fase della procedura ha portato a rivolgersi alla Corte di Giustizia 15 volte . Le infrazioni rilevate dalla Commissione hanno riguardato , in 181 casi , ostacoli alla libera circolazione delle merci ( importazione di autoveicoli , di generi alimentari e di prodotti chimici ) e problemi connessi al riconoscimento dei titoli ( 103 ) . Secondo il commissario per il Mercato unico , Mario Monti " ritardi e disparita ' nella trasposizione delle regole relative al mercato unico sul piano nazionale e l ' inadempienza ai principi sanciti nel diritto comunitario falsano la concorrenza e distruggono posti di lavoro " . La Commissione ha gia ' iniziato ad accelerare le procedure di infrazione e a renderle piu ' trasparenti , e Monti si e ' impegnato a proseguire questo processo . ( c ) Reuters Limited 1997 . 
