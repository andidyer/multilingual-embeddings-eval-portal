Imposte dirette , epropriazione immobiliare . MILANO , 30 maggio ( IPSOA ) - Il prezzo base per la vendita all ' incanto di beni immobili pignorati dall ' Amministrazione finanziaria , ai fini del recupero delle imposte sui redditi ( con le relative soprattasse , pene pecuniarie e interessi ) , è pari all ' importo considerato dal Testo unico dell ' imposta di registro ai fini della valutazione automatica . Se per il bene pignorato non si rende possibile determinare il prezzo base secondo tale criterio , o nei casi di terreni per i quali gli strumenti urbanistici prevedono la destinazione edificatoria , il prezzo è stabilito con perizia dell ' ufficio tecnico erariale . Le spese di perizia sono recuperate dal concessionario unitamente al credito di imposta . * * Decorrenza Tali disposizioni si applicano anche alle procedure di espropriazione dei beni immobili per le quali , all ' entrata in vigore della legge di conversione della manovra aggiuntiva è in corso di espletamento la perizia dell ' Ufficio tecnico erariale , fermo restando l ' obbligo del concessionario di dimostrare di aver proceduto alla relativa espropriazione entro il dodicesimo mese successivo all ' entrata in vigore della legge stessa . ( D . L . 28 marzo 1997 , n . 79 , convertito dalla legge 28 maggio 1997 , n . 140 , art . 9 - bis , commi 20 e 21 , G . U . 29 marzo 1997 n . 74 , G . U . 29 maggio 1997 , n . 123 ) . ( c ) Reuters Limited 1997 . 
