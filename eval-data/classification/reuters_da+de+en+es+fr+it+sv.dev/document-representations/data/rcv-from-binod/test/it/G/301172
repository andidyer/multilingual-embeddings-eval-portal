ALTRI 2 DEPUTATI POLO PASSANO A GRUPPO RINNOVAMENTO . ROMA , 3 feb ( Reuter ) - Rinnovamento Italiano si rafforza alla Camera con l ' ingresso nel gruppo del partito del ministro degli Esteri Lamberto Dini di altri due deputati del Polo . Si tratta di Nicola Miraglia Del Giudice proveniene da Alleanza Nazionale e Stefano Bastianoni del Ccd - Cdu che portano a 21 il numero dei componenti del gruppo RI . Nei giorni scorsi un altro deputato del Polo , Silvio Liotta di Forza Italia , era passato a Rinnovamento che con i due nuovi ingressi ha riportato i gruppi RI alla Camera sopra la soglia minima per poter formare un gruppo , di 20 deputati . Rinnovamento italiano aveva bisogno di arrivare a 20 membri entro oggi per nominare suoi rappresentanti nella Bicamerale , cosi come era stato deciso nella Capigruppo di giovedi scorso . Il portavoce ha detto che Rinnovamento italiano si aspetta di aver due rappresentanti nella Bicamerale per le riforme , uno per il Senato e uno per la Camera . ( c ) Reuters Limited 1997 . 
