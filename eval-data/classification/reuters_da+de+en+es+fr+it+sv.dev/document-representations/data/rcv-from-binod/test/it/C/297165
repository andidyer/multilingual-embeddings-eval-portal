CREDITANSTALT , NO COMMENT DI ING SU POSSIBILE INTERESSE . AMSTERDAM , 28 Nov ( Reuter ) - Il gruppo olandese ING rifiuta di fare commenti sulle voci secondo cui potrebbe essere interessato al Creditanstalt , la banca austriaca in via di privatizzazione . " Non facciamo mai commenti su questo tipo di voci " , ha detto a Reuters il portavoce Wieger Sietsma . Finora si ha notizia di due sole offerte presentate per l ' istituto austriaco ( l ' unica nota e ' quella del consorzio guidato da Ea - Generali , il nome del secondo candidato e ' per ora riservato ) ma al termine del processo di due diligence la settimana prossima ed entro il termine ultimo del 15 dicembre potrebbero giungere altre cinque offerte , secondo quanto ha dichiarato oggi a Milano il consigliere Klaus Peschek . Il bando informativo sulla privatizzazione era stato richiesto da dieci gruppi . ING in passato ha detto di essere interessata a penetrare nei mercati emergenti dell ' Est Europa , dove e ' attiva solo in Ungheria e Polonia , ma non nei mercati gia sviluppati . ( c ) Reuters Limited 1996 . 
