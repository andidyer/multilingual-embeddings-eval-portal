CASO NECCI , NON HO NEANCHE BISOGNO DI SMENTIRE - PRODI . ROMA , 20 set ( Reuter ) - Il presidente del Consiglio , Romano Prodi , dice di non aver bisogno di smentire le affermazioni che lo riguardano , emerse nel corso della vicenda Necci e citate oggi da alcuni giornali , perche ' gia smentite dalla persona cui erano state attribuite . " Non ho avuto neanche bisogno di fare una smentita perche ha smentito direttamente la persona cui quelle dichiarazioni sono state attribuite " , ha detto Prodi ai cronisti a Palazzo Chigi . Il riferimento era al gip Augusta Iannini che , secondo le intercettazioni fra Emo Danesi e Pierfrancesco Pacini Battaglia , avrebbe fatto commenti sul centro legato a Prodi , Nomisma . In una nota di stamane il gip romano Iannini ha smentito " categoricamente di aver mai detto che si volesse salvaguardare Prodi perche ' Nomisma aveva ricevuto un miliardo e seicento milioni " come affermato nelle intercettazioni da Danesi e Pacini Battaglia . ( c ) Reuters Limited 1996 . 
