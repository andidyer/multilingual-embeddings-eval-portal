INCENTIVI PER L ' ACQUISTO DI AUTO NUOVE . ROMA , 19 feb ( Reuter ) - Gli incentivi per l ' acquisto di auto nuove previa rottamazione delle vecchie stanno funzionando bene ed e ' necessario adottare sostegni anche ad altri settori . Lo ha detto il ministro dell ' Industria Pierluigi Bersani alla commissione Attivita Produttive della Camera , che ieri ha espresso parere contrario ma non vincolante agli incentivi alla rottamazione , previsti nel decreto fiscale di fine anno . " Mi pare che il meccanismo funzioni " ha detto Bersani . " Ora dobbiamo dare misure di sostegno anche per altri settori , come l ' edilizia e soprattutto la piccola e media impresa " ha detto . " So benissimo che queste misure non risolvono questioni di natura strutturale " ha aggiunto Bersani , secondo il quale il mercato dell ' auto tende ad essere un mercato di sostituzione in tutta Europa . " C ' e ' una forte concorrenza e uno degli effetti di queste misure e ' quello di svilupparla ulteriormente " . Rispetto alla critica sui possibili contraccolpi che gli incentivi potrebbero dare , Bersani non si e ' detto preoccupato . " Siamo consapevoli che sono misure congiunturali e possono avere dei contraccolpi . Ma non sono necessariamente drammatici e ci sono accorgimenti che possono essere attuati " . Bersani ha sottolineato che il 1997 sara un anno difficile e sara necessario " dare segnali di fiducia e di movimento , non solo con l ' auto . " Bersani ha definito " basso " il grado di internazionalizzazione delle aziende italiane : " Enel e ' la seconda impresa energetica mondiale per numero di utenti . Stet ha le dimensioni che ha . Noi non pissiamo consentirci di tenerci solamente in casa colossi di questo genere perche nel mondo non lo fa nessuno " . ( c ) Reuters Limited 1997 . 
