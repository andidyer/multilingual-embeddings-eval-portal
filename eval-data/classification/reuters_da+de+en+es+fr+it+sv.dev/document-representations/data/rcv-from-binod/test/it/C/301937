IMPIEGHI BANCARI , CRESCITA RALLENTATA A GENNAIO - ABI . ROMA , 12 Feb ( Reuter ) - E ' rallentata a gennaio la crescita degli impieghi bancari , mentre si registra una lieve ripresa nell ' aumento della raccolta da clientela , secondo stime del Rapporto Mensile Abi , riferito alle banche con raccolta a breve . A gennaio , il totale degli impieghi di questa categoria di banche e ' cresciuto al ritmo del 2 , 75 pct sull ' anno a 885 . 500 mld , dopo la crescita del 3 , 05 pct del mese precedente . I soli impieghi in lire sono aumentati del 3 , 36 pct sull ' anno a 803 . 500 mld , contro un piu 4 , 30 pct a dicembre . Gli impieghi in valuta sono invece calati del 2 , 84 pct a 82 . 000 mld , in netto miglioramento dalla flessione dell ' 8 , 27 pct di dicembre . Sul fronte della raccolta , non sono ancora disponibili i dati completi , ma per questa categoria di banche i depositi da clientela sono cresciuti del 3 , 58 pct a 876 . 000 mld , dopo una crescita del 3 , 48 pct a dicembre sull ' anno . ( c ) Reuters Limited 1997 . 
