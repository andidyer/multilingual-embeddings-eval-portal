Non cerchiamo rottura , ma la mettiamo in conto - Bertinotti . Roma , 3 Mar ( Reuter ) - Rifondazione comunista chiede alla maggioranza un confronto sui prossimi impegni , " senza proporci la rottura , ma mettendola in conto se non si trova un compromesso " . Lo ha detto il segretario di Prc , Fausto Bertinotti , in una conferenza stampa sulla riunione della direzione del partito . Sulle aperture del leader del Polo , Silvio Berlusconi , a valutare una manovra per l ' Europa , Bertinotti ha detto che " c ' e ' un mandato elettorale da rispettare e un accordo tra alternativi sarebbe un pasticcio . . . al quale non intendiamo partecipare " . " Prevediamo che se la manovra , che continuiamo a ritenere non necessaria ne utile , avesse il consenso della destra non avrebbe quello di Rifondazione " , ha proseguito . Il Prc e ' quindi contrario " a confronti tra maggioranza e opposizione . La maggioranza deve avere una sua proposta autosufficiente e sfuggire dall ' abbraccio mortale proposto da Berlusconi e teso a schiacciarla " , ha aggiunto . Bertinotti ha detto che sulla manovra e ' quindi possibile un confronto " ma solo all ' interno della maggioranza , e comunque non esiste che vengano presi in considerazione nuove tasse , nuovi contributi o tagli alla spesa sociale . Sono punti intangibili " . ( c ) Reuters Limited 1997 . 
