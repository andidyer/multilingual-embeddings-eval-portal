Governo vara decreto liberalizzazione telefonia mobile . ROMA , 30 aprile ( Reuter ) - Il Consiglio di ministri ha approvato un decreto legge che recepisce la direttiva comunitaria sulle comunicazioni mobili e personali che apre la strada alla liberalizzazione del settore , dice un comunicato di Palazzo Chigi . Il ricorso al decreto " si e ' reso necessario sia in quanto i termini per il recepimento sono scaduti dal 15 febbraio 1996 , sia per garantire un immediato adeguamento dell ' ordinamento nazionale in vista della completa liberalizzazione del settore " , dice il comunicato . Una nota del ministero delle Poste precisa che il decreto in particolare prevede l ' attribuzione di alcune bande di frequenza al servizio di comunicazione numerica DCS 1800 , l ' attivazione dei sistemi DECT e di telefonia satellitare e la razionalizzazione dell ' impiego di alcune frequenze da attribuire a Difesa e Poste . La nota afferma che il Dl " e ' destinato ad accelerare il processo di liberalizzazione nel settore , consentendo a tutte le imprese in esso operanti un maggior volume di investimenti tale da determinare anche positivi riflessi occupazionali " . Il regolamento verra ' varato dopo aver acquisito i pareri delle competenti commissioni parlametari , precisa la nota . ( c ) Reuters Limited 1997 . 
