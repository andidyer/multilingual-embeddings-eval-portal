Imposte redditi , tassazione compenso amministratore . MILANO , 14 apr ( IPSOA ) - L ' amministratore di una società commerciale non può sfuggire al pagamento dell ' IRPEF sul compenso a lui corrisposto invocando il divieto di doppia imposizione per essere stato tale compenso già assoggettato a imposizione in capo alla società a seguito della mancata indicazione del medesimo tra i componenti negativi . Il divieto di doppia imposizione non può , infatti , determinare come risultato sostanziale l ' esenzione dell ' effettivo obbligato . Inoltre , il compenso all ' amministratore è soggetto a IRPEF , mentre il reddito della società , che non ha provveduto a indicarlo tra i componenti negativi , va assoggettato a IRPEG e ILOR . Il contribuente non è libero di scegliere il tributo al quale assoggettare una determinata manifestazione di ricchezza , ma è vincolato al pagamento dell ' imposta prevista dalla legge , ponendo in essere tutti gli adempimenti necessari perché venga applicata quella che deve essere effettivamente corrisposta senza poter opporre che , per scelte non consentite , il cespite sia stato tassato in capo a un altro soggetto . ( Cass . Sez . I , Sent . 14 febbraio 1997 , n . 1412 ) . ( c ) Reuters Limited 1997 . 
