FABBISOGNO , INSERIRE INDICATORI PA - STUDIO BANKITALIA . ROMA , 18 ott ( Reuter ) - Per assicurare che i dati sul fabbisogno siano indicativi dell ' intera domanda di risorse finanziarie del settore pubblico occorre calcolare anche il fabbisogno delle amministrazioni pubbliche . Lo afferma uno studio di Fabrizio Balassone e Daniele Franco pubblicato nella collana Bankitalia " Temi di discussione . " Balassone e ' del servizio studi Bankitalia mentre Franco e ' della direzione generale della Commissione Europea per gli affari economici . " Nella programmazione e valutazione delle politiche di bilancio sarebbe opportuno spostare l ' enfasi dal fabbisogno del settore statale agli analoghi indicatori riferiti al settore pubblico ( comprese le ex aziende autonome ) e soprattutto alle amministrazioni pubbliche " , si legge nello studio . Secondo gli autori e ' infatti probabile che il riferimento al settore statale " diventi via via meno rappresentativo della domanda di risorse finanziarie rivolta dal complesso degli enti pubblici " . Il riferimento alle amministrazioni pubbliche , oltre a essere richiesto dal trattato di Maastricht , consente " un ' analisi piu precisa della formazione del fabbisogno per centri di spesa e fornisce indicazioni utili per valutazioni e interventi correttivi . " Ai dati sul fabbisogno per i tre settori andrebbero poi affiancate le rilevazioni annuali sul livello e la variazione dei debiti sommersi . " In tal modo si introdurrebbe un disincentivo al ricorso al credito ' involontario ' di fornitori e contribuenti al fine di facilitare il conseguimento dell ' obiettivo finanziario per l ' anno in corso " , afferma lo studio di Balassone e Franco . ( c ) Reuters Limited 1996 . 
