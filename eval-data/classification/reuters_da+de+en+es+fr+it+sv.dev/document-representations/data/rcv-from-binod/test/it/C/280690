Consob , collocamento al pubblico titoli non quotati . MILANO , 21 aprile ( IPSOA ) - In relazione alla crescente diffusione di titoli azionari non destinati alla quotazione , collocati da emittenti bancari , e alla conseguente necessità di tutela del pubblico risparmio , la Commissione nazionale per le società e la borsa ( Consob ) ha annunciato che chiederà che venga inserito nel paragrafo del prospetto informativo relativo alle " Ulteriori avvertenze " un confronto tra i moltiplicatori di prezzo registrati da ciascuna società emittente e i dati medi aggregati del corrispondente settore del listino . Inoltre , ha invitato gli emittenti ad assumere idonee misure al fine di offrire al pubblico fondati elementi sulla " qualità " del prezzo di offerta , tra le quali , in particolare : - affidamento della valutazione del prezzo di offerta a consulenti indipendenti - previsione che una quota significativa delle operazioni venga destinata ad investitori istituzionali In relazione alle rilevanti dimensioni raggiunte dal fenomeno , la Commissione ha rappresentato ai soggetti che intendono effettuare offerte al pubblico di titoli azionari l ' esigenza di destinare tali emissioni alle negoziazioni su un mercato regolamentato , anche alla luce della nuova disciplina del decreto Eurosim , che ha reso possibile la coesistenza di una pluralità di mercati regolamentati ovvero di scambi organizzati , comunque caratterizzati da adeguata trasparenza . ( CONSOB , Comunicato 21 aprile 1997 ) . ( c ) Reuters Limited 1997 . 
