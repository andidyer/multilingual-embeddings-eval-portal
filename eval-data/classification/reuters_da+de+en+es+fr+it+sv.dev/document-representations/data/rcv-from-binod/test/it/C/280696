Consob , obblighi specialisti in titoli " sottili " . MILANO , 21 aprile ( IPSOA ) - Gli intermediari specialisti in titoli " sottili " , cioé in titoli caratterizzati da bassi volumi di contrattazione , quotati in borsa o ammessi alle negoziazioni del mercato Ristretto , potranno effettuare le comunicazioni relative alle negoziazioni anche attraverso il sistema telematico , secondo le modalità previste dalle specifiche funzionali del sistema , anziché , come previsto in precedenza , mediante comunicazione scritta alla CONSOB , entro il terzo giorno lavorativo successivo a quello di effettuazione dell ' operazione . La semplificazione riguarda l ' obbligo dei soggetti posti a capo di un gruppo al quale appartengono società emittenti valori mobiliari , di informare la Commissione delle operazioni di compravendita a termine fermo e a premio , aventi ad oggetto tali valori o diritti d ' opzione ad essi relativi , comprese quelle effettuate da soggetti interposti , appositamente incaricati dagli appartenenti al gruppo stesso . Restano invariate le modalità di adempimento degli altri obblighi informativi stabiliti dalla delibera del 1993 . ( CONSOB , Comunicato 21 aprile 1997 ) . ( c ) Reuters Limited 1997 . 
