Emittenza , stamane riceviamo notizie negative - Stajano . ROMA , 2 APRILE ( Reuter ) - Tempo perturbato sulle trattative tra governo e parlamento sul disegno di legge Maccanico che prevede l ' istituzione dell ' Authority per le comunicazioni e fissa norme televisive antitrust . " Stamani riceviamo notizie negative sembra che tutto vada in alto mare ancora una volta " , ha detto Ernesto Stajano , presidente della commissione Trasporti della Camera , mentre era in corso l ' audizione dei vertici Stet . Oggi dovrebbe riprendere al Senato l ' esame del ddl , la cui approvazione e ' propedeutica alla privatizzazione di Stet . La settimana scorsa la commissione Lavori Pubblici di Palazzo Madama aveva deciso di iniziare l ' esame dall ' articolo 3 del provvedimento , interamente riscritto dal governo nel tentativo di raccogliere i consensi di maggioranza e opposizione , e dai subemendamenti . Secondo fonti politiche pero l ' ordine del giorno potrebbe essere invertito per dare la possibilita al senatore di Alleanza Nazionale , Riccardo De Corato , e al presidente della commissione di Vigilanza sulla Rai , Francesco Storace , di incontrare il ministro delle Poste Antonio Maccanico . Il provvedimento e ' in stallo da mesi per i veti incrociati di Rifondazione e Polo . ( c ) Reuters Limited 1997 . 
