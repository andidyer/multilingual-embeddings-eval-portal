Pmi , iniziativa Ue contro ritardi nei pagamenti . BRUXELLES , 10 luglio ( Reuter ) - La Commissione Ue ha adottato una comunicazione sui ritardi nei pagamenti nelle transazioni commerciali , particolarmente onerosi per le piccole e medie imprese europee , che vedono compromesse tesoreria , redditivita ' e competitivita ' . Il livello di competitivita ' delle Pmi fornitrici di grandi imprese , si legge in una nota dei portavoce della Commissione , puo ' essere falsato da ritardi nei pagamenti deliberatamente prolungati . I ritardi frenano inoltre lo sviluppo del commercio intra - comunitario e il buon funzionamento del mercato interno . Nell ' intento di porre rimedio a questi problemi , la Commissione , su iniziativa del commissario per le Politiche di impresa , Christos Papoutsis , propone che vengono aggiunte condizioni minime alla legislazione esistente , riguardanti , ad esempio , un diritto da parte dei fornitori a ricevere interessi per i ritardi . " Tutto il possibile deve essere fatto affinche ' si instauri in Europa una situazione in cui i pagamenti siano effettuati in tempi accettabili e i problemi trattati con solerzia " ha detto Papoutsis . ( c ) Reuters Limited 1997 . 
