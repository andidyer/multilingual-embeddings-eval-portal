COMPACT DISC , FINMECCANICA CEDE OPTIMES A MAC RECORDS . ROMA , 14 feb ( Reuter ) - Finmeccanica ha raggiunto con Mac Records srl di Novara un accordo per la vendita del 100 pct di Optical Media Storage - Optimes spa , societa con sede a L ' Aquila attiva nella produzione di Compact disc . Lo rende noto un comunicato Finmeccanica senza aggiungere dettagli finanziari se non che " l ' operazione determina una riduzione del capitale investito consolidato di circa 16 mld " . Mac Records fa capo al Gruppo Minotti , che produce video cassette vergini e duplica film e audiovisivi anche per conto di reti di distribuzione ed editori ( De Agostini , L ' Espresso ) . ( c ) Reuters Limited 1997 . 
