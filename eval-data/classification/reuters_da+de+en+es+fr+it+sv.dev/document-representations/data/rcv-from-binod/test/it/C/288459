Domani parere commissione Camera su Telecom Italia . ROMA , 23 luglio ( Reuter ) - E ' atteso per domani il parere della commissione Trasporti e Telecomunicazioni della Camera sulla privatizzazione di Telecom Italia . Secondo fonti parlamentari si sta cercando un accordo tra maggioranza e opposizione per superare le obiezioni avanzate ieri da Antonio Marzano sulle modalita di cessione del gigante delle telecomunicazioni . Ieri il responsabile economico di Forza Italia aveva chiesto al governo di ridurre la durata della golden share , una diversa percentuale di collocamento , modifiche ai tempi del collocamento e al nucleo duro . ( c ) Reuters Limited 1997 . 
