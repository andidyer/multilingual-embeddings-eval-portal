Commercio , le informazioni per il consumatore . MILANO , 21 aprile ( IPSOA ) - E ' stato pubblicato il regolamento che disciplina le informazioni che devono essere riportate sui prodotti destinati al consumatore , commercializzati sul territorio nazionale . Le prescrizioni si applicano ai prodotti oggettivamente destinati ad essere utilizzati da persone fisiche che agiscono per fini estranei alla loro attività professionale . Sono esclusi dall ' applicazione del regolamento i prodotti oggetto di specifiche direttive o altre disposizioni comunitarie e delle relative norme nazionali di recepimento . Le indicazioni devono essere in lingua italiana , ma sono , tuttavia , consentite espressioni non in lingua italiana divenute di uso comune . Il regolamento disciplina le modalità di informazione da fornire al consumatore in relazione alle sostanze e ai preparati pericolosi , ai materiali impiegati e ai metodi di lavorazione , nonché i casi di esclusione da tale obbligo . Il consumatore deve ricevere chiare ed esaurienti istruzioni per l ' uso del prodotto qualora , tenuto conto della sua natura e delle altre indicazioni fornite in base al regolamento , esse siano necessarie per la sua corretta fruizione . Devono essere indicate informazioni utili alla valutazione e alla prevenzione dei pericoli derivanti dall ' uso , anche non appropriato purché ragionevolmente prevedibile , del prodotto , qualora tali informazioni non siano immediatamente percettibili senza a deguate avvertenze . ( D . M . - Industria - 8 febbraio 1997 , n . 101 , G . U . 19 aprile 1997 , n . 91 ) . ( c ) Reuters Limited 1997 . 
