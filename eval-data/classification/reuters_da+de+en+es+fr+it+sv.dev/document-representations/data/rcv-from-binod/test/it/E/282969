Lavoro , dirigenti , condono previdenziale entro 31 / 5 . MILANO , 16 maggio ( IPSOA ) - La manovra correttiva di finanza pubblica ha riaperto i termini per regolarizzare , in misura agevolata , l ' omesso o il ritardato pagamento dei contributi e dei premi previdenziali e assistenziali per dirigenti non colpiti da prescrizione . A decorrere dal 1 ° gennaio 1996 i termini per la prescrizione dei contributi dovuti all ' INPDAI si sono ridotti da dieci a cinque anni . La prescrizione resta decennale nell ' ipotesi in cui sia il lavoratore a denunciare l ' omissione contributiva da parte del datore di lavoro . * * Novità Ora è possibile regolarizzare la posizione debitoria relativa ai periodi contributivi maturati fino al mese di dicembre 1996 e non più fino al mese di giugno . Il nuovo termine per aderire al condono previdenziale è stato fissato alla data del 31 maggio 1997 . Gli interessi dovuti , in luogo delle sanzioni civili , sono stati fissati al 10 pct annuo anziché al 17 pct e la misura massima del 40 pct dei contributi e premi complessivamente dovuti ( 50 pct il tetto fissato dalla normativa precedente ) . * * Soggetti interessati Possono avvalersi della riapertura del condono le aziende tenute al versamento dei contributi e dei premi previdenziali , senza alcuna distinzione tra contribuenti già iscritti o di nuova iscrizione ai fini dell ' individuazione dei periodi regolarizzabili . I datori di lavoro che denunciano l ' assunzione o la nomina di un dirigente non iscritto all ' INPDAI e per il quale hanno omesso il versamento dei contributi devono , contestualmente alla domanda di condono , inoltrare con lettera separata , alla Direzione Centrale della Previdenza - Ufficio I - Settore Iscrizione Aziende e Dirigenti , esplicita richiesta di nuova iscrizione o di rettifica della stessa . Il condono non interferisce sulle consuete attività di verifica della sussistenza dei requisiti di iscrivibilità all ' INPDAI . Le nuove disposizioni più favorevoli possono essere applicate anche ai soggetti che abbiano presentato domanda di sanatoria nei termini previsti per i precedenti condoni : 30 giugno 1996 ; 16 dicembre 1996 ; 31 marzo 1997 per la parte residua del debito . * * Debito residuo Nella nuova domanda di sanatoria si possono includere , oltre al debito residuo , anche i periodi successivi a quelli contenuti nelle precedenti sanatorie entro il limite dei contributi maturati fino a tutto il mese di dicembre 1996 . Il debito residuo si determina sottraendo all ' ammontare dei contributi oggetto del condono attuale gli importi già versati , al netto degli interessi , con le rate scadute nel 1996 e 1997 . Pertanto dopo aver scomputato da ciascuna rata gli interessi di differimento dell ' 8 pct che restano acquisiti all ' INPDAI , l ' importo residuo deve essere imputato , proporzionalmente , a contributi e interessi partendo dai periodi più remoti . Determinato l ' importo residuo per contributi , il datore di lavoro deve rideterminare l ' importo degli interessi al tasso del 10 pct annuo . * * Domanda entro il 31 maggio Per poter beneficiare del condono gli interessati devono inoltrare apposita domanda e versare quanto dovuto a titolo di contributi , premi e interessi entro il prossimo 31 maggio . * * Interessi L ' importo degli interessi è determinato direttamente dal datore di lavoro , al tasso del 10 pct in ragione d ' anno , facendo riferimento al periodo intercorrente tra la data di scadenza del termine in cui dovevano essere versati i contributi e la data del 31 maggio 1997 . Esso dovrà poi essere raffrontato con il 40 per cento dei contributi complessivamente dovuti e non dei singoli periodi , che costituisce il limite della somma aggiuntiva da versare per la regolarizzazione contributiva . * * Rateizzazione in 30 rate La sanatoria può avvenire oltre che i un ' unica soluzione entro il 31 maggio 1997 , anche mediante un piano di ammortamento di 30 rate bimestrali di uguale importo al tasso annuo semplice del 7 pct . L ' importo delle rate , comprensive dell ' interesse di differimento , è determinato , applicando al debito complessivo il coefficiente 0 , 039241 . La prima e la seconda rata devono essere versate contestualmente alla presentazione della domanda di condono entro il termine del 31 maggio 1997 , mentre le successive entro il giorno 30 o 31 del bimestre seguente alla scadenza di ciascuna rata . * * Rateizzazione in 60 rate La regolarizzazione può avvenire anche in 60 rate bimestrali di uguale importo al tasso annuo semplice del 7 pct per i soggetti operanti nelle aree svantaggiate . L ' importo delle rate è determinato applicando al debito complessivo ( contributi e premi più somma aggiuntiva ) il coefficiente 0 , 021887 . I datori di lavoro che si avvalgono di tale regolarizzazione devono allegare alla domanda di condono un atto notorio dal quale risulti che l ' azienda è situata in un ' area svantaggiata . La regolarizzazione estingue le obbligazioni per sanzioni amministrative e i reati previsti dalle leggi speciali per il versamento di contributi o premi . ( INPDAI , Circ . 7 maggio 1997 ) . ( c ) Reuters Limited 1997 . 
