Impregilo , atteso lieve miglioramento 97 , bene 98 e 99 . MILANO , 26 giugno ( Reuter ) - Il gruppo Impregilo attende per il 97 un leggero miglioramento del risultato economico , e il ritorno " a ben piu ' significativi livelli di redditivita ' " negli anni 1998 e 1999 , comunica una nota emessa dopo l ' assemblea . Per il 97 e ' atteso " un leggero miglioramento del risultato economico , mediante l ' incremento dei margini operativi , l ' abbassamento del punto di pareggio e la riduzione dei costi finanziari " , dice la nota . Il valore della produzione e il portafoglio ordini sono previsti in linea con il 1996 . E ' previsto inoltre un miglioramento della posizione finanziaria netta " mediante interventi sui tempi di incasso dei crediti verso la committenza e sulla definizione del contenzioso pregresso " . Impregilo punta ad alleanze " strategiche con qualificati partner internazionali " per potenziare l ' attivita ' commerciale in alcune aree del Sudest asiatico . Dal punto di vista industriale il gruppo vuole inoltre " sviluppare tecniche contrattuali innovative come il ' project financing ' " e attivita ' complementari al core business ( servizi per gestione acque e rifiuti solidi urbani ) . ( c ) Reuters Limited 1997 . 
