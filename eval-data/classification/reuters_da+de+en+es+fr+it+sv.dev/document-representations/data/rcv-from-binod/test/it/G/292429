DINI , TREU CRTICANO DIMISSIONI CAPOGRUPPO RI . ROMA , 27 set ( Reuter ) - Rinnovamento Italiano prende le distanze dal suo capogruppo alla Camera Diego Masi , dimissionario per protesta contro una Finanziaria giudicata troppo sbilanciata sul lato delle tasse . Il presidente di RI , il ministro degli Esteri Lamberto Dini , definisce " ingiustificata " la decisione di Masi mentre giudica " equilibrata " la Finanziaria che il governo si accinge a varare . Tiziano Treu , ministro del Lavoro e esponente di spicco di Rinnovamento , definisce le dimissioni " inopportune " e sottolinea la " compattezza della compagine di governo " sulla manovra . Ernesto Stajano , deputato e portavoce del movimento , dice per canto suo che le dimissioni di Masi sono state " quantomeno affrettate " e conferma la fedelta alla maggioranza e al governo sottolineando che su questa posizione si riconosce la gran parte dei parlamentari . ( c ) Reuters Limited 1996 . 
