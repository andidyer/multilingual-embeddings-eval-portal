VALTUR , CLUB MED VUOL USCIRE , S . PAOLO PENSA A BORSA - MONDO . MILANO , 10 gen ( Reuter ) - Club Mediterranee sarebbe pronto a cedere per 46 mld la propria quota del 23 pct in Valtur e la sua uscita potrebbe facilitare il progetto di quotazione del gruppo turistico da parte del suo maggiore azionista , il San Paolo di Torino . Lo scrive Il Mondo nel numero in edicola domani . I francesi avrebbero presentato la proposta ancora prima di Natale , secondo il settimanale . L ' offerta sarebbe stata accolta dal San Paolo , che controlla il 54 pct di Valtur , a patto che Club Med ritiri le due cause civile intentate a ottobre contro l ' istituto torinese . Sempre secondo il Mondo il neopresidente di Valtur Ennio Coda avrebbe affidato nelle scorse settimane allo studio milanese Aksia di Marco Raineri l ' incarico di studiare le modalita di una possibile quotazione del gruppo ( 248 mld di fatturato nel 96 con 54 mld di mol e 11 mld di utile netto ) . ( c ) Reuters Limited 1997 . 
