Societa , aumento di capitale e atto costitutivo . MILANO , 10 aprile ( IPSOA ) - Non è omologabile la delibera dell ' assemblea di una società per azioni che disponga l ' aumento del capitale e , pur in mancanza di una contestuale sottoscrizione dell ' aumento di capitale e del relativo versamento , preveda l ' immediata modifica dell ' atto costitutivo , con l ' indicazione della nuova misura del capitale sociale . L ' immediata modifica dello statuto è intempestiva e irrituale , anche nel caso in cui l ' assemblea abbia conferito all ' amministratore il potere di pubblicizzare " in altri modi " presso i terzi l ' attuale ed effettiva entità del capitale sottoscritto più ridotta rispetto a quella rappresentata nello statuto . La legge vieta in modo assoluto l ' indicazione , in un qualunque atto della società , di un aumento di capitale non ancora eseguito . Il regime pubblicitario relativo all ' entità del capitale , infatti , deve rispettare un principio di realtà e di effettività , che rappresenti , in modo prudente e a maggiore tutela dei terzi , una situazione finanziaria formalmente certa , perfetta e già acquisita , ancorché eventualmente in corso di superamento per effetto di versamenti progressivamente affluenti nelle casse sociali . E ' da escludere inoltre , a parere dei giudici , che possano confondersi , sovrapporsi e coesistere , un regime informativo - pubblicitario legale , avente ad oggetto la rappresentazione di una situazione finanziaria già formalmente perfezionata , e un regime di fatto , avente ad oggetto la rappresentazione di una situazione finanziaria ancora in divenire sotto condizione , come tale imperfetta e meramente apparente . ( Trib . Monza Sez . I , Decr . 26 febbraio 1997 ) . ( c ) Reuters Limited 1997 . 
