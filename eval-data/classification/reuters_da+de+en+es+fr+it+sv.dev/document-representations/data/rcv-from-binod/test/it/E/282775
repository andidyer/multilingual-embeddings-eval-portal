Bond Repubblica 1 , 25 mld fol , buona accoglienza in Olanda . MILANO , 15 maggio ( Reuter ) - Buona accoglienza per il bond della Repubblica italiana per 1 , 25 mld di fiorini olandese con durata di 15 anni . Il bond , con cedola del 6 , 125 pct , e ' stato lanciato a un prezzo al netto delle fees di 98 , 79 e un reoffer a 99 , 19 . Il bond e ' convertibile in euro se l ' Olanda adottera ' la moneta unica . " L ' obiettivo era quello di raggiungere gli investitori olandesi e di ottenere scadenze lunghe , 15 anni , con condizioni di costo molto buone . Quindi direi che da questo punto di vista siamo veramente soddisfatti " , dicono fonti del Tesoro . " E ' stata collocata tutta molto in fretta con pricing giusto " , dice una fonte di mercato , notando che l ' emissione e ' stata collocata per la maggior parte in Olanda . Il titolo sul prezzo di reoffer rende il 6 , 21 pct lordo , 29 punti base sopra la curva interpolata per avere la stessa duration ( in mancanza di un titolo a 15 anni in Olanda ) , che al momento del lancio era del 5 , 92 pct . L ' Italia ha gia ' emesso quest ' anno un bond per 1 , 0 mld di Ecu che potra ' essere convertito in euro quando partira ' l ' unione monetaria . - Yael Schrage 02 / 6612 . 9526 . ( c ) Reuters Limited 1997 . 
