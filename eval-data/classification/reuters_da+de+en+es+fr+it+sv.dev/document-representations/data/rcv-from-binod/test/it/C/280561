Cassa Compensazione , possibile accesso indiretto esteri . MILANO , 18 aprile ( Reuter ) - La Cassa di Compensazione e garanzia si rinnova per adeguarsi alla direttiva Eurosim , permettendo fra l ' altro anche la partecipazione indiretta al sistema di liquidazione , innovazione che facilita l ' accesso ai mercati italiani da pate degli operatori esteri . I due regolamenti di attuazione del decreto Eurosim , definiti da Banca d ' Italia e Consob e pubblicati sulla Gazzetta ufficiale di ieri , saranno in vigore dal 12 maggio . Oltre alla possibilita ' di adesione indiretta al sistema di liquidazione , l ' altra novita ' prevede la divisione in due del fondo di garanzia relativo alle operazioni di Borsa , secondo fonti della Cassa . Un primo fondo sara ' a garanzia del buon esito della liquidazione , il secondo assicurera ' il buon fine dei contratti da liquidare aventi a oggetto azioni , obbligazioni convertibili e warrant negoziati nei mercati regolamentati . Sono ancora da definire i margini da destinare ai due fondi , che avranno patrimoni e gestione rigorosamente separati . La nuova struttura della Cassa non e ' definitiva . Con la privatizzazione della Borsa , infatti , il servizio di liquidazione e compensazione potrebbe passare alla societa ' di controllo dei mercati . ( c ) Reuters Limited 1997 . 
