Fisco , tassa stazionamento , enti volontariato esenti . MILANO , 13 giugno ( IPSOA ) - Sono state chiarite le disposizioni , in materia di tassa di stazionamento , contenute nel decreto - legge che disciplina interventi urgenti per il settore portuale , marittimo , cantieristico e armatoriale . * * Esenzione Dal 1 ° gennaio 1995 , sono esenti dalla tassa di stazionamento le unità da diporto possedute ed utilizzate da enti e da associazioni di volontariato , esclusivamente ai fini di prevenzione degli incidenti in acqua , di assistenza e soccorso . * * Condizioni per fruire del beneficio Per fruire dell ' esenzione , gli enti e le associazioni di volontariato devono essere iscritti presso gli organismi provinciali della protezione civile che provvedono a rilasciare apposita dichiarazione nella quale devono essere indicate specificatamente le unità da diporto che l ' ente o associazione pone a disposizione dell ' organo provinciale ai fini della prevenzione degli incidenti nelle acque marittime o in quelle interne , nonché per l ' assistenza a persone o al loro soccorso . * * Autorizzazioni per operare " fuori sede " Gli enti e le associazioni di volontariato possono impiegare tali unità , sia in caso di emergenza sia per esercitazioni , nell ' ambito della provincia nella quale sono iscritte . Possono utilizzare le unità anche in province diverse previa autorizzazione dell ' organismo della protezione civile di iscrizione . Le dichiarazioni , rilasciate dall ' organismo provinciale per operare in sedi diverse , devono essere inviate alla competente autorità marittima o a quella delle acque interne , nella cui circoscrizione l ' unità normalmente staziona o viene utilizzata nei casi di emergenza o per le esercitazioni . ( Ministero trasporti , Circ . 14 aprile 1997 , n . 262584 , G . U . 12 maggio 1997 , n . 135 ) . ( c ) Reuters Limited 1997 . 
