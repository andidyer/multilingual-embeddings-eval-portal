Corte Conti , residui passivi raddoppiano nel 97 . ROMA , 25 luglio ( Reuters ) - La Corte dei Conti valuta che nel 1997 l ' ammontare dei residui passivi , i fondi assegnati nei bilanci pubblici ma non spesi , rischi di raddoppiare quest ' anno , ponendo problemi per il risanamento della finanza pubblica . Lo afferma una anticipazione di un servizio del Mondo in edicola domani , che anticipa la Relazione della Corte sul rendiconto generale dello Stato per il 1996 . A fine 1996 , risultavano accumulati residui passivi per 156 . 094 mld , di cui 94 . 767 mld riferiti allo scorso anno . Il Mondo riferisce anche che secondo le previsioni della Corte dei Conti , i residui passivi potrebbero raddoppiare a fine 1997 . " Alla lunga c ' e ' il rischio che l ' ammontare di risorse prenotate e non impiegate per effetto dei vincoli di cassa , crei una massa spendibile enorme che prima o poi si potrebbe tramutare in spesa effettiva con la possibilita di riportare i conti dello stato fuori controllo " , dice il responsabile della relazione , Manin Carabba , al Mondo . ( c ) Reuters Limited 1997 . 
