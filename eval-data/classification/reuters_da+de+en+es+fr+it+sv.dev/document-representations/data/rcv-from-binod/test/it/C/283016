Societa ' , l ' esercizio delle professioni protette . MILANO , 19 maggio ( IPSOA ) - Non è omologabile l ' atto costitutivo di una società cooperativa a responsabilità limitata che abbia come oggetto sociale la prestazione di generici " servizi amministrativi , contabili e tecnici " alle imprese , in quanto si tratta di attività per il cui svolgimento è richiesta l ' opera di professionisti iscritti in apposti albi ( dottori commercialisti e ragionieri nell ' ipotesi di verifica dei dati contabili ) ma ne è vietato l ' esercizio in forma societaria . La presenza di ragionieri e geometri fra i soci porterebbe a individuare una cooperativa fra professionisti in contrasto con il principio per cui l ' associazione del lavoro tra professionisti non può operare sotto una denominazione diversa da quella prevista dalla legge . Infine , l ' eterogeneità delle attività indicate nell ' atto costitutivo , indicativa di una genericità dell ' oggetto sociale , è causa di nullità dello stesso e impedisce di identificare l ' attività sociale con cui confrontare la speciale capacità lavorativa dei soci , i quali risulteranno estranei a quelle attività per le quali non abbiano capacità professionali . ( Trib . Napoli , Sez . VII , Decr . 10 febbraio 1997 ) . ( c ) Reuters Limited 1997 . 
