Auto Italia , immatricolazioni maggio viste netto rialzo . MILANO , 5 giugno ( Reuter ) - Le immatricolazioni di auto del mese di maggio dovrebbero segnare un aumento intorno al 40 pct rispetto al maggio 96 a 225 . 000 / 230 . 000 veicoli , secondo analisti e fonti di settore . Non e ' stato possibile raggiungere Fiat per un commento . Nel maggio 96 sono state immatricolate 162 . 384 auto , mentre aprile 97 ha visto un rialzo su anno del 52 , 4 pct a 231 . 500 . Il dato di maggio 97 e ' atteso per martedi ' 10 giugno . " Mi aspetto una cifra sui livelli di aprile , bisogna anche tenere in considerazione che maggio 97 ha un giorno lavorativo in meno rispetto al maggio 96 " , dice Gian Paolo Trasi di Imi Sigeco . " Colpisce la velocita ' di crescita della domanda che si pensava potesse attestarsi intorno al 20 / 25 pct . Bisogna cominciare a ragionare su aumenti di almeno 10 punti superiori " . " E ' probabile un andamento tra il 35 e 40 pct . Bisogna considerare il netto rialzo degli ordini della prima parte dell ' anno che ha cominciato a tradursi in maggiori consegne dal mese di marzo " , dice un analista che preferisce restare anonimo . " Se si guarda ai dati del Centro Studi Promotor si rileva come la quota di concessionari che considerava molto alta la domanda di auto e ' scesa dall ' 87 pct del febbraio 97 al 54 pct di aprile " , nota Ilaria Fornari di JP Morgan . " Le cifre Isco rivelano invece un buon andamento sul fronte ordinativi domestici , in parte legati all ' auto . E ' probabile che maggio registri ancora un incremento piuttosto deciso , grazie anche al numero contenuto di immatricolazioni del maggio 96 " . - Stefano Rebaudo . ( c ) Reuters Limited 1997 . 
