Cooperative , obbligo di rivalutare i beni . MILANO , 11 aprile ( IPSOA ) - Anche le cooperative sono tenute ad effettuare la rivalutazione obbligatoria dei beni immobili delle imprese e il conseguente versamento dell ' imposta sostitutiva di IRPEG e ILOR disposti dalla legge del 1991 . Lo hanno sostenuto i giudici tributari di Reggio Emilia sulla base di una letterale interpretazione della norma e della circolare ministeriale che , nell ' illustrare la legge , ha affermato il principio secondo cui , " per quanto riguarda le società cooperative , la rivalutazione può essere eseguita a condizione che sui valori attribuiti ai beni venga corrisposta l ' imposta sostitutiva , indipendentemente dalla circostanza che le medesime fruiscano di regimi di esenzione " . E ' stato , pertanto , respinto il ricorso di una società cooperativa che aveva richiesto il rimborso dell ' imposta sostitutiva ritenendola non dovuta in quanto costituirebbe una vera e propria imposta patrimoniale discriminatoria degli enti cooperativi rispetto alle altre società di capitali . ( Comm . trib . prov . Reggio Emilia , Sez . 7 ° , Sent . 13 marzo 1997 , n . 47 ) . ( c ) Reuters Limited 1997 . 
