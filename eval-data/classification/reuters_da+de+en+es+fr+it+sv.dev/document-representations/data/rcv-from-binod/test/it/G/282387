Reversibilità , illegittima sospensione figlie sposate . MILANO , 12 mag ( IPSOA ) - E ' illegittima la norma che fa dipendere la cessazione della pensione di reversibilità nei confronti della figlia per il solo fatto che , diversamente da quanto previsto per l ' orfano , questa abbia contratto matrimonio . Lo ha stabilito la Corte Costituzionale in relazione a una controversia previdenziale promossa contro l ' INPS a seguito della sospensione del trattamento ai superstiti , percepito da un assicurato presso il Fondo telefonici per la propria figlia , successivamente alle nozze di quest ' ultima . La norma impugnata , infatti , costituisce un ' evidente violazione del principio di uguaglianza tra i sessi e un ' anacronistica discriminazione che non ha più alcun fondamento nella realtà sociale . La considerazione che l ' orfano maschio debba continuare a percepire il trattamento di reversibilità anche dopo le nozze per poter mantenere la nuova famiglia , mentre l ' orfana sposata è mantenuta dal marito non può trovare giustificazione nell ' attuale realtà giuridica e sociale . * * La posizione dell ' INPS Secondo l ' INPS occorrerebbe dichiarare l ' incostituzionalità della norma non per riconoscere la permanenza del diritto alla pensione della figlia sposata , ma per estendere anche al figlio la perdita del trattamento in caso di matrimonio . * * La posizione della Corte Il matrimonio non costituisce presunzione assoluta del fatto che il figlio non vive più a carico del genitore : resta , quindi , ferma , senza distinzione di sesso , la perdita del diritto solo nel caso in cui sia dimostrato il venir meno dell ' essere a carico del genitore o la mancanza degli altri requisiti previsti dalla legge . ( Corte Cost . , Sent . 6 maggio 1997 , n . 118 ) . ( c ) Reuters Limited 1997 . 
