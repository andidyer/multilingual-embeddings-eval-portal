BAT resta in forte calo su scia sentenza tabacco Usa . LONDRA , 14 marzo ( Reuter ) - Mattinata in forte calo per la BAT , colosso del tabacco anglosassone contagiato dalla forte flessione delle aziende del settore che e ' stata uno dei temi sull ' azionario Usa di ieri . La Corte Suprema del Mississippi ha respinto giovedi ' un ricorso delle imprese del settore contro la citazione per danni presentata dal Medicaid americano contro le produttrici di sigarette . Il peso della decisione si capisce ricordando che questa e ' solo la prima di 22 citazioni per danni presentate dallo stato un po ' in tutti gli Usa . In una Wall St gia ' depressa dalla febbre dei tassi , la notizia ha messo il giogo sulle produttrici di sigarette e si e ' tradotta in un vero crollo per Philip Morris , che ha chiuso meno 10 pct . Alcuni analisti sottolineano pero ' che il ribasso ha anche una motivazione nel desiderio degli operatori di realizzare dopo il forte apprezzamento goduto dal settore tra l ' autunno e oggi , con marcati su e giu a ogni indiscrezione giudiziaria legata alle cause sulle responsabilita ' dei danni da fumo . Bat aveva aperto a 558p portandosi quasi subito fino a 520 e alle 11 , 50 quota 533p . ( c ) Reuters Limited 1997 . 
