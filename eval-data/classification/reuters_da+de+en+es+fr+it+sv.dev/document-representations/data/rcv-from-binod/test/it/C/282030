Appalti pubblici , servizi architettura e ingegneria . MILANO , 7 maggio ( IPSOA ) - Sono state stabilite le norme per la determinazione degli elementi di valutazione e di ponderazione dell ' offerta economicamente più vantaggiosa per l ' aggiudicazione degli appalti pubblici di servizi in materia di architettura , ingegneria e di altri servizi tecnici , in attuazione della normativa comunitaria . Il provvedimento riguarda gli appalti di servizi , il cui valore di stima sia pari o superiore a 200 . 000 ecu ( IVA esclusa ) , relativi a : - architettura e ingegneria , anche integrata ; - servizi attinenti all ' urbanistica ed alla paesaggistica ; - servizi affini di consulenza scientifica e tecnica ; - servizi di sperimentazione tecnica ed analisi . Per la determinazione dell ' offerta più vantaggiosa , le Amministrazioni aggiudicatrici prenderanno in considerazione : a ) merito tecnico del progetto , individuato in relazione a uno o più degli elementi indicati nel bando o nella lettera di invito , con specifico e motivato riferimento alla natura del servizio richiesto ; b ) caratteristiche qualitative , metodologiche e tecniche , ricavate dalla relazione di offerta ; c ) certificazione di qualità ; d ) prezzo ; e ) termine di consegna o di esecuzione ; f ) servizio successivo alla vendita ; g ) assistenza tecnica ; h ) altri elementi eventualmente individuati allo scopo di qualificare particolarmente il concorrente con riferimento al servizio oggetto dell ' appalto . Sono , inoltre , stabilite le modalità di ponderazione degli elementi di valutazione presi in considerazione , in rapporto al tipo di servizio richiesto , nonché le formule per l ' attribuzione dei punteggi alle singole offerte . Le norme del decreto non si applicano ai bandi pubblicati alla sua entrata in vigore ( 21 maggio 1997 ) . ( D . P . C . M . 27 febbraio 1997 , n . 116 , G . U . 6 maggio 1997 , n . 103 ) . ( c ) Reuters Limited 1997 . 
