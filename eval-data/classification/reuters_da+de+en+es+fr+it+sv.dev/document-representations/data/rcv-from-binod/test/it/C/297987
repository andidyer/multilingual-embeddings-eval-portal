CREDITANSTALT , SI DELINEA OFFERTA BANK AUSTRIA . VIENNA , 11 Dic ( Reuter ) - Bank Austria non smentisce le indiscrezioni stampa che ipotizzano una sua offerta su Creditanstalt - Bankverein , istituto in via di privatizzazione cui ambisce anche una cordata guidata da EA - Generali . Una fonte vicina al cda della banca ha detto che le indiscrezioni , pubblicate oggi dal tabloid Neue Kronen Zeitung " non sono sbagliate " . Il giornale scrive che Bank Austria e ' pronta a pagare 16 mld scellini per il 70 pct messo in vendita da Vienna . I titoli Bank Austria sono sospesi in attesa di comunicazioni . Ufficialmente si sa che un cda e ' convocato nel pomeriggio . Bank Austria e ' la maggiore banca austriaca . Ieri il numero uno del consiglio di sorveglianza Creditanstalt Walter Freymuth aveva detto che una " fonte seria " gli aveva riferito delle intenzioni B Austria di presentare un ' offerta al ministero delle Finanze entro la data ultima del 16 dicembre . L ' offerta del consozio EA - Generali su due terzi del capitale Creditanstalt ammonta a 10 miliardi di scellini circa , secondo i giornali austriaci , mentre ai prezzi di mercato la quota pubblica vale 14 miliardi scellini . ( c ) Reuters Limited 1996 . 
