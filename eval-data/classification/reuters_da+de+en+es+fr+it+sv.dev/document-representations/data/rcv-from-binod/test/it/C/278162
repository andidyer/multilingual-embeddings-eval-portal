MIF PREPARA PIANO DI RILANCIO PER FINE SETTEMBRE . MILANO , 27 agosto ( Reuter ) - Un numero ristretto di market maker con maggiori vincoli operativi e minori oneri finanziari , nuovi prodotti quotati oltre ai futures Btp e possibilita ' di operare estesa a piu ' soggetti , a partire da quelli che lavorano all ' estero . Il Mif dicono di voler rispondere con i fatti alle insistite critiche di alcuni organi di stampa e fervono i lavori . E la task force incaricata dal comitato di gestione di mettere mano all ' attuale struttura promette per fine settembre le prime modifiche ( per il momento pero ' la presidenza del Mif preferisce non rilasciare dichiarazioni ) . Obiettivo primario e ' quello di affrontare il problema della scarsa liquidita ' del Mif , aggravatosi negli ultimi tempi a causa della preferenza anche da parte di molti dealer italiani per il Liffe , dove operano i grandi trader internazionali . " Rispetto al Liffe il Mif e ' piu ' trasparente e meno costoso . Il problema e ' piuttosto quello della scarsa autonomia . Oggi il Mif e ' un mercato di arbitraggio rispetto al Liffe con il risultato che il 50 per cento dell ' operativita ' degli italiani e ' ormai su Londra " commentano dalla task force al lavoro presso l ' Abi . In testa alla lista dei cambiamenti stara ' con tutta probabilita ' una nuova definizione di market maker . Attualmente ai 27 market maker del Mif e ' richiesto unicamente di assicurare sul mercato " una significativa presenza " . In pratica nessun vincolo reale con il risultato che molti quotano con spread ampi e scambiano molto poco . Nel prossimo futuro ci sono invece da attendersi due vincoli , uno in termini di spread massimo tra bid e ask , l ' altro relativo ai lotti effettivamente scambiati . " Chi vuole essere realmente market maker deve impegnarsi a quotare con uno spread limitato e a scambiare un determinato volume minimo giornaliero . In cambio il Mif potrebbe assegnare ai soli market maker alcune funzioni " propone Antonio Lengua di Deutsche Bank , membro del comitato di gestione del Mif . Sul tavolo anche le proposte di sconti sulle commissioni e di agevolazioni operative . Per il superamento del monoprodotto , che tiene lontano dal Mif chi vuole spostarsi agilmente da un derivato all ' altro , gli interventi di cui si discute vanno in diverse direzioni . " Entro fine mese un nuovo prodotto , forse il futures sui Bot , potrebbe affiancare i futures sui Btp . Gli operatori vogliono un futures sul breve che oggi il Mif non offre " commenta un operatore , membro di uno dei quattro gruppi di lavoro del Mif . Altre ipotesi riguardano futures sullo spread tra Btp e Bund , sul valutario , sui depositi interbancari . Sul tavolo anche la proposta di un ' interconnessione tra Mif e Mts , mercato italiano ancora molto solido . " L ' obiettivo e ' quello di creare un sistema sul Mif per cui il pricing del futures viene determinato sulla base del prezzo del titolo sottostante " spiega dalla Banca del Salento Gianfranco Carbonara , membro del comitato di gestione del Mif . La task force del Mif si propone , poi , un ' unificazione , o almeno un ' intesa , con l ' Idem , il mercato dei derivati azionari , e accordi di collaborazione con mercati stranieri , Dtb e Matif in testa . " Se si vogliono attirare nuovi soggetti in Italia e ' indispensabile offrire un unico mercato dei derivati " commenta un membro del comitato di gestione . Sull ' ampliamento del numero degli operatori sono allo studio due ipotesi . La prima riguarda l ' apertura ai dealer che operano dall ' estero . " Con la direttiva Eurosim recentemente approvata dovranno cadere le normative interne che riservano l ' operativita ' ai soggetti nazionali " commenta Carbonara . L ' altro filone riguarda l ' apertura a tutti gli operatori interni . " In questo l ' Idem , aprendo a tutti , si e ' comportato meglio di noi . Detto questo , e ' illusorio pensare che l ' apertura indiscriminata sia da sola il toccasana del Mif " commentano dalla task force . - Luca Trogni 02 / 66101421 . ( c ) Reuters Limited 1996 . 
