Fisco , rimborsi in conto corrente per ILOR e IRPEF . MILANO , 6 giugno ( IPSOA ) - A partire dal periodo d ' imposta 1990 è stata estesa ai rimborsi Irpef a tassazione separata e ai rimborsi Ilor alle persone fisiche la procedura automatizzata , con predisposizione di vaglia cambiari o accredito in conto corrente bancario , prima prevista esclusivamente per i rimborsi IRPEF a tassazione ordinaria . A tal fine , i contribuenti potevano presentare , a decorrere dallo scorso 14 febbraio , le relative richieste di accredito , che verranno prese in considerazione per i rimborsi ILOR e IRPEF a tassazione separata inseriti negli ordinativi di pagamento emessi dal secondo semestre 1997 . * * Richiesta di accredito I contribuenti che intendono avvalersi dell ' accredito del rimborso in conto corrente bancario devono compilare il modello di richiesta , appositamente predisposto dal ministero , presso lo sportello della dipendenza dell ' azienda di credito presso la quale hanno il proprio conto corrente . Il modello viene stampato in triplice copia a cura delle banche stesse e messo a disposizione degli interessati . Una volta compilato e consegnato allo sportello , l ' azienda di credito ne rilascia copia al richiedente . Fino ad esaurimento delle scorte possono essere utilizzati i modelli di richiesta precedentemente in vigore , cancellando la parola " Irpef " dall ' intestazione di tutte le copie e dalle " Avvertenze " . * * Compilazione del modello Nel modello di richiesta di rimborso il contribuente deve : a ) indicare l ' ufficio o il Centro di servizio dell ' Amministrazione finanziaria competente in base all ' ultima dichiarazione dei redditi , anche se la richiesta di accredito viene presentata presso una dipendenza bancaria operante fuori dalla circoscrizione di competenza dell ' ufficio stesso . Qualora il contribuente abbia difficoltà nel determinare l ' ufficio competente , l ' indicazione può essere omessa b ) barrare la casella relativa all ' operazione da effettuare : - casella 1 , nel caso in cui vengano comunicati per la prima volta i dati del conto corrente bancario sul quale accreditare il rimborso ; - casella 2 , per comunicare gli estremi di un nuovo conto corrente bancario che sostituisce quello precedentemente segnalato - casella 3 , qualora il contribuente non intenda più avvalersi della riscossione mediante accredito in conto corrente bancario . In tal caso il modello deve essere presentato direttamente all ' Ufficio imposte dirette ( a qualsiasi Ufficio distrettuale ) , che provvede all ' annullamento degli estremi del conto corrente , mentre non è necessario richiedere all ' azienda di credito la compilazione del quadro ad essa riservato . L ' azienda di credito deve , invece , indicare nel modello la denominazione della banca e gli estremi e le coordinate del conto corrente bancario del soggetto interessato . * * Cambiamento del conto corrente Nel caso in cui il contribuente cambi conto corrente senza darne comunicazione tramite l ' apposito modello , il rimborso viene accreditato su un conto bancario che risulta chiuso e dovrà , pertanto , essere successivamente rilavorato in via manuale , con conseguente dilatazione dei tempi di estinzione del credito . * * Modifica del codice Abi o Cab Nell ' ipotesi di modifica del codice Abi o Cab , il contribuente deve compilare di nuovo il modello di richiesta , in caso contrario i rimborsi vengono estinti tramite emissione di vaglia cambiario da parte della Banca d ' Italia . * * Trasmissione all ' Amministrazione finanziaria e accredito dei rimborsi Entro 15 giorni dalla presentazione della richiesta , la dipendenza dell ' azienda di credito deve trasmetterne l ' originale all ' Ufficio finanziario nella cui circoscrizione è situata , anche nel caso in cui il contribuente abbia indicato nel modello , come competente in relazione all ' anno d ' imposta , un ufficio diverso . Per l ' invio , ciascuna dipendenza deve predisporre in duplice copia un elenco di trasmissione delle richieste , consegnando il tutto agli uffici competenti tramite il servizio postale o , quando possibile , a mano . L ' Ufficio imposte , ricevute le richieste di accreditamento , restituisce all ' azienda di credito copia del loro elenco , e procede all ' acquisizione , via terminale , dei dati anagrafici e degli estremi del conto corrente bancario indicati in ciascuna . Il Centro informativo delle entrate predispone , quindi , ordinativi collettivi di pagamento e trasmette i titoli di spesa e i relativi supporti magnetici alla Banca d ' Italia per le fasi successive della procedura . * * Accredito dei rimborsi in conto corrente Le aziende di credito devono avvisare il beneficiario dell ' avvenuto accredito del rimborso sul proprio conto corrente bancario , mediante estratto conto o altra idonea documentazione , specificando il tipo di rimborso ( Irpef a tassazione ordinaria , Irpef a tassazione separata e Ilor ) , l ' anno di imposta e l ' importo accreditato , distintamente per imposta e interessi . * * Mancato accredito in conto corrente Gli importi dei rimborsi non accreditati per cessazione del rapporto di conto o per altri motivi , devono essere trattenuti a disposizione degli interessati presso la filiale dell ' azienda di credito indicata nella richiesta , per un periodo di 60 giorni a decorrere dalla data in cui la Banca d ' Italia li accredita all ' azienda stessa . In tale periodo , il contribuente può ottenerne il pagamento , anche per contante . Decorso il termine , le somme devono , invece , essere riversate alla sezione di tesoreria provinciale dello Stato in cui opera l ' Azienda di credito , che ne rilascia a quest ' ul tima quietanza ( Mod . 121 - T ) . Nei successivi 30 giorni , la Direzione generale della banca trasmette al Centro informativo delle entrate l ' estratto della quietanza e una nota di riepilogo dei rimborsi non accreditati , ad avvenuto controllo dei quali l ' Ufficio o Centro di servizio co mpetente potrà procedere al rimborso secondo la procedura ordinaria . * * Annullamento delle richieste di rimborso automatizzato Per i modelli con i quali il contribuente abbia comunicato che non intende più avvalersi della procedura di accredito in conto corrente ( casella 3 barrata ) , l ' Ufficio deve procedere immediatamente all ' annullamento della richiesta , rilasciando all ' interessato il certificato prodotto in via automatica e archiviando l ' originale del modello . In tal caso i rimborsi non ancora inseriti in ordinativo vengono riscossi tramite vaglia cambiario emesso dalla Banca d ' Italia . ( Ministero Finanze , Circ . 4 giugno 1997 , n . 154 / E ) . ( c ) Reuters Limited 1997 . 
