Fisco , Contributo compensativo IVA per la Valtelina . MILANO , 20 mag ( IPSOA ) - Il Ministero delle finanze ha stabilito le modalità per l ' erogazione del contributo compensativo dell ' IVA pagata per rivalsa , in relazione agli interventi di ripristino , dai soggetti danneggiati dalle calamità naturali del 1987 in Valtellina e altre zone , nonché dell ' IVA pagata per rivalsa dalla Presidenza del Consiglio dei Ministri - Dipartimento per il coordinamento della protezione civile , da enti pubblici , da enti di assistenza e beneficenza e da associazioni di categoria pe r i beni e i servizi da essi acquistati e destinati ai medesimi soggetti danneggiati . Ambito oggettivo e soggettivo di erogazione del contributo L ' erogazione del contributo viene corrisposta in relazione all ' ammontare dell ' imposta assolta per gli acquisti e le importazioni di beni e per le acquisizioni di servizi , se documentati da fatture emesse dal 30 agosto 1993 al 31 dicembre 1996 , di seguito indicati : 1 ) cessioni di fabbricati o porzioni di fabbricati , anche destinati ad uso diverso da abitazione , nonché le cessioni di terreni edificabili situati nei comuni interessati dagli eventi calamitosi ; 2 ) cessioni di beni e prestazioni di servizi anche professionali , relative alla ricostruzione o alla riparazione di fabbricati , ancorché destinati ad uso diverso dall ' abitazione , e di attrezzature distrutte o danneggiate , situati nei comuni interessati ; 3 ) cessioni di beni e prestazioni di servizi effettuate per il ripristino e la ricostituzione delle scorte vive e morte a favore delle aziende agricole ammesse ai contributi previsti dalle leggi statali e regionali riguardanti provvidenze , in conseguenza degli eventi calamitosi verificatisi nei comuni interessati ; 4 ) cessioni di beni e prestazioni di servizi , anche professionali , comunque effettuate in relazione alla riparazione , costruzione o ricostruzione di opere pubbliche o di pubblica utilità , nonché in relazione all ' attività di demolizione e sgombero delle macerie effettuata nei comuni interessati . Soggetti esclusi Il contributi non competono nell ' ipotesi in cui l ' IVA addebitata per rivalsa sia stata recuperata da parte del soggetto danneggiato per effetto della detrazione . Modalità di erogazione Per l ' erogazione del contributo i soggetti interessati , compresi gli enti pubblici e quelli di assistenza e beneficenza , devono presentare , ovvero spedire a mezzo raccomandata con avviso di ricevimento , la relativa istanza alla Direzione Regionale delle Entrate nella cui circoscrizione si trovano gli immobili da ricostruire o da riparare , le attrezzature distrutte o danneggiate , ovvero hanno il domicilio fiscale le imprese agricole che hanno provveduto alla ricostituzione delle scorte vive o morte . Contenuto della domanda La domanda , da presentare entro il 30 giugno 1997 , contente l ' indicazione delle generalità , della residenza , del codice fiscale e dell ' eventuale partita IVA del richiedente deve essere corredata dalla seguente documentazione : a ) certificazione rilasciata dal comune che attesti la distruzione o il danneggiamento denunciati dal richiedente , con la precisazione che gli eventi sono stati causati dalla calamità naturale ; b ) certificazione rilasciata dal comune che attesti la destinazione ai soggetti danneggiati , da parte degli enti pubblici e di assistenza e beneficenza , dei beni e dei servizi acquistati ; c ) fatture o bollette di importazione , in originale o in copia autenticata , relative agli acquisti di beni effettuati e alle prestazioni di servizi ricevute in relazione ai quali viene richiesta l ' erogazione del contributo , con l ' attestazione , redatta nelle forme della dichiarazione sostitutiva di atto di notorietà , che i documenti stessi sono relativi agli acquisti o ai lavori in relazione ai quali è richiesta la contribuzione ; d ) dichiarazione sostitutiva di atto di notorietà , diretta ad attestare che il richiedente non è soggetto passivo IVA ovvero che non è legittimato a conseguire , mediante la detrazione , il recupero dell ' ammontare dell ' imposta assolta per rivalsa sugli acquisti di beni e servizi che danno diritto alla contribuzione . ( Ministero finanze , Circ . 8 maggio 1997 , n . 127 / E ) . ( c ) Reuters Limited 1997 . 
