Cessione azienda , successione automatica nei contratti . MILANO , 10 giugno ( IPSOA ) - In caso di affitto di azienda la successione nei contratti relativi all ' esercizio dell ' impresa da parte dell ' affittuario si verifica nel momento della conclusione del contratto d ' affitto , senza necessità né di comunicazione , né di accettazione nei confronti del terzo contraente . Nella cessione di aziende ( e ugualmente nell ' affitto che è ad essa equiparato ) l ' acquirente dell ' azienda , se non è disposto diversamente in sede contrattuale , subentra nei contratti , che non hanno carattere personale , stipulati dall ' alienante per l ' esercizio dell ' azienda stessa . Il terzo contraente può recedere dal contratto entro tre mesi dalla notizia del trasferimento se sussiste una giusta causa con conseguente responsabilità dell ' alienante . La successione dell ' acquirente , nonché dell ' usufruttuario e dell ' affittuario , nel contratto , opera in modo automatico e costituisce una deroga alla disciplina generale della cessione del contratto che richiede il consenso , anche preventivo , dell ' interessato . * * I benefici della successione La normativa garantisce all ' acquirente dell ' azienda da un lato la continuità nel funzionamento dell ' organizzazione aziendale , dall ' altro la conservazione dell ' avviamento , tenuto anche conto dell ' interesse pubblico al mantenimento delle organizzazioni imprenditoriali . Inoltre tutela l ' interesse dei terzi contraenti , in quanto i contratti sono normalmente stipulati sulla base della scelta , quale controparte , dell ' azienda come complesso organizzativo imprenditoriale , piuttosto che del suo titolare , la cui persona è di regola indifferente . * * Onere di comunicazione L ' acquirente dell ' azienda e l ' alienante , a prescindere dalla pubblicità della notizia riguardo agli atti di cessione della proprietà o del godimento dell ' azienda , prevista per le imprese soggette a registrazione , e solo di recente attuabile con l ' istituzione del registro delle imprese , hanno l ' onere di dare comunicazione dell ' avvenuta cessione ai terzi contraenti , ma al solo fine di dare inizio al decorso del termine di tre mesi per il loro eventuale recesso , diversamente , qualora ciò non accadesse , l ' acquirente rimarrebbe permanentemente esposto al recesso e l ' alienante alla responsabilità . ( Cass . Sez . I , Sent . 14 maggio 1997 , n . 4242 ) . ( c ) Reuters Limited 1997 . 
