IBCA ASSEGNA A BAYERISCHE VITA RATING A - SU LIQUIDAZIONI . LONDRA , 12 nov ( Reuter ) - Ibca , l ' agenzia europea di rating , ha assegnato a Bayerische Vita spa il rating A - ( buona garanzia ) relativo alla capacita ' di liquidare i sinistri . Lo rende noto Ibca con un comunicato . Bayerische , Vita , compagnia assicurativa ramo vita attiva in Italia dal 1992 , fa capo al gruppo tedesco Bayerische Beamten Lebensversicherung . Secondo Ibca , Bayerische Vita ha scelto un approccio prudente nella gestione dei patrimoni , sostenuta da un ' adeguata strategia degli investimenti . Il management e ' di buona qualita ' e con una chiara strategia , dice Ibca . In aggiunta , la compagnia dovrebbe continuare nella sua fase di brillante crescita , sostenuta dalla crescita delle agenzie Assinova , compagnia in parte controllata . Ibca si attende che la casa madre fornisca a Bayerische Vita il capitale necessario per sostenere gli attuali piani di sviluppo . ( c ) Reuters Limited 1996 . 
