Thailandia , borsa e baht ancora in forte calo . BANGKOK , 19 agosto ( Reuter ) - La borsa di Bangkok ha chiuso oggi con un ribasso del 2 , 3 pct , portandosi ai minimi delle ultime sei settimane , in linea con l ' andamento negativo dei mesi scorsi . Secondo gli operatori il ribasso e ' legato alla persistente debolezza del baht e alla tormentata situazione politica del paese . Il baht ha toccato oggi un minimo contro il dollaro a 32 , 68 sul mercato interno , in linea con la tendenza al ribasso delle divise della regione . Dal 2 luglio , giorno in cui la banca centrale ha reso la divisa fluttuante , il baht ha mostrato un trend di progressivo deprezzamento nei confronti del dollaro . Nella regione anche la rupia indonesiana e ' in progressivo deprezzamento sul biglietto verde , e ha raggiunto quota 3 . 000 , causando un intervento dell ' istituto centrale di Giakarta . Alla base dei recenti problemi economici thailandesi sarebbe la delusione dei mercati finanziari dopo il mancato rimpasto di governo la settimana scorsa e la tensione in attesa del voto del parlamento sulla nuova costituzione . Lo scorso 5 agosto il governo di Bangkok ha introdotto alcune riforme volte a rivitalizzare la sofferente economia del paese , quali la sospensione delle operazioni di oltre meta ' degli operatori finanziari , un aumento del 3 pct dell ' imposta sul valore aggiunto nonche ' obiettivi fiscali e monetari restrittivi per gli anni a venire . ( c ) Reuters Limited 1997 . 
