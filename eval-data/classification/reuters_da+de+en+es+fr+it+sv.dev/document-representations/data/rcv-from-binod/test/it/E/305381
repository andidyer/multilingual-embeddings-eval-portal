Condono previdenziale , altra proroga al 31 maggio . MILANO , 1 aprile ( IPSOA ) - I soggetti tenuti al versamento dei contributi e dei premi previdenziali e assistenziali , debitori per contributi omessi o pagati tardivamente relativi a periodi contributivi maturati fino a tutto il mese di dicembre 1996 , possono regolarizzare la loro posizione debitoria nei confronti degli enti stessi presso gli sportelli unificati , mediante il versamento , entro il 31 maggio 1997 , di quanto dovuto a titolo di contributi e premi stessi maggiorati , in luogo delle sanzioni civili , degli interessi nella misura del 10 per cento annuo , nel limite massimo del 40 per cento dei contributi e dei premi complessivamente dovuti . La regolarizzazione può avvenire , secondo le modalità fissate dagli enti impositori , anche in trenta rate bimestrali consecutive di uguale importo , la prima e la seconda delle quali da versare entro il 31 maggio 1997 . L ' importo delle rate , comprensivo degli interessi pari al 7 per cento annuo , è calcolato applicando al debito il coefficiente indicato alla colonna 4 della tabella A allegata al decreto - legge . Le nuove disposizioni possono applicarsi : - ai soggetti che abbiano presentato domanda di condono per i periodi contributivi maturati fino a tutto il mese di giugno 1996 entro il 1 ° aprile , cioè nel termine previsto dalla legge collegata alla Finanziaria ; - ai soggetti che abbiano presentato domanda di regolarizzazione contributiva ai sensi di precedenti condoni ( D . L . n . 499 / 1996 e n . 538 / 1996 ) relativamente alla parte residua del debito . ( D . L . 28 marzo 1997 , n . 79 , art . 4 , G . U . 29 marzo 1997 , n . 74 ) . ( c ) Reuters Limited 1997 . 
