BEN ACCOLTA ABBEY NAT ' L , ATTESI IN SETTIMANA FRN . MILANO , 9 set ( Reuter ) - Buona accoglienza della prima emissione in Eurolira dopo la pausa estiva di Abbey National per 150 mld , ma per i dealer la domanda per tassi fissi e ' limatata e si attendono in settimana altri bond a tassi variabili . " I lead manager per la Abbey National ( Cariplo e Credit ) avranno ricevuto una domanda per questo tipo di titolo e hanno colto l ' occasione di un mercato favorevole per uscire " , dice un operatore . Il futures Btp dicembre venerdi ' ha superato la resistenza di 115 , 70 e oggi sale di 46 punti base a 116 , 27 . " Il mercato al momento non consente emissioni di grandi importi . Non ci sarebbe una grande domanda per titoli a tasso fisso con un ammontare piu ' grosso " , aggiunge . Il bond , con cedola lunga dell ' 8 , 70 pct , scade il 6 aprile 2000 ma ha un ' opzione callable alla pari il 6 aprile 1998 . Il titolo e ' stato lanciato a un prezzo al netto delle fees di 99 , 43 . Nel primo pomeriggio il titolo sulle pagine dei dealer quota 99 , 45 / 50 . " Se viene esercitata l ' opzione call , l ' investitore riceve comunque un premio perche il titolo quota ben sotto la pari " , nota un dealer . Il titolo alla scadenza rende l ' 8 , 70 pct lordo e il 7 , 65 pct netto contro un rendimento lordo del Btp 1 / 4 / 2000 di 8 , 68 pct e netto del 7 , 22 pct . Se venisse esercitata l ' opzione call , il titolo renderebbe il 9 , 02 pct lordo e 7 , 95 pct netto . Il Btp aprile 1998 rende l ' 8 , 14 pct lordo e il 6 , 89 pct netto . " Il titolo e ' stato per la maggior parte collocato presso investitori retail e presso piccole banche che lo venderanno alla propria clientela " , dice un dealer . Il mercato ora si sta preparando per il lancio a fine settimana o " al piu ' tardi nei primissimi giorni della prossima " del bond gia ' preannunciato di un emittente sovranazionale , come la Bei . Voci di mercato parlano di un bond per 1 . 000 mld a sette anni a tasso variabile . " Questo tipo di bond troverebbe un facile collocamento specialmente in questo momento di incertezza legata alla Finanziaria " , dice un dealer . Fa eco un altro : " Con o senza struttura un bond a tasso variabile troverebbe piu ' domanda che uno a tasso fisso . Specialmente con l ' incertezza sui tassi che c ' e ' al momento " . - Redazione Milano / 02 - 6612 . 9526 . ( c ) Reuters Limited 1996 . 
