Accertamento , motivazione e trasparenza amministrativa . MILANO , 9 apr ( IPSOA ) - Se l ' avviso di accertamento , con il quale il reddito imponibile di una società , ai fini IRPEG e ILOR , è stato rettificato sulla base di segnalazioni fornite dal Servizio centrale degli ispettori tributari e dalla Direzione regionale delle entrate , può ritenersi sufficientemente motivato purché la pubblica Amministrazione abbia indicato con precisione gli estremi degli atti cui l ' avviso fa rinvio e li abbia resi accessibili ( nel senso di non aver opposto un ingiustificato rifiuto ) . Per un valido esercizio della difesa del contribuente non sono , infatti , necessari l ' immediata conoscenza o il materiale possesso dell ' atto al quale l ' avviso di accertamento fa rinvio , ma è sufficiente la sua conoscibilità ovvero la sua disponibilità in senso lato . In altri termini è essenziale l ' indicazione nell ' avviso degli estremi dell ' atto richiamato , così da mettere in grado il ricorrente di procurarselo , facendosi parte diligente attraverso il procedimento di accesso ai documenti amministrativi disciplinato dalla legge sulla trasparenza anche successivamente alla notifica dell ' accertamento . ( Comm . trib . prov . Milano , Sez . 1 ° , Sent . 14 marzo 1997 , n . 454 ) . ( c ) Reuters Limited 1997 . 
