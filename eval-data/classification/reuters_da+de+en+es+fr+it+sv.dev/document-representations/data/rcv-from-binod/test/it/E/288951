Italia , imprese ottimiste ma temono spinte prezzi - Isco . ROMA , 29 luglio ( Reuters ) - Le imprese industriali vedono ulteriori miglioramenti dell ' attivita nei prossimi mesi , ma scorgono anche qualche spinta al rialzo sui prezzi , concentrata nel settore dei beni intermedi . Lo rileva l ' inchiesta congiunturale Isco di fine giugno . Per i prossimi tre / quattro mesi , restano " favorevoli " le attese degli operatori sull ' andamento della domanda e della produzione , dice Isco . Al netto di fattori stagionali , si rileva " una ulteriore risalita " rispetto al mese prima . Le aspettative sull ' andamento dell ' economia vedono " un chiaro miglioramento " , mentre le valutazioni sull ' evoluzione dei prezzi di vendita indicano " la presenza di qualche spinta al rialzo essenzialmente concentrata nel comparto dei beni intermedi " . In giugno , i giudizi delle imprese " indicano un netto recupero del protafoglio ordini , in particolare nella componente interna " ed un andamento positivo per la produzione , con un " sensibile incremento del grado di utilizzo degli impianti " . ( c ) Reuters Limited 1997 . 
