Fisco , redditometro e Stato sociale . MILANO , 10 giu ( IPSOA ) - Il ministero delle Finanze e ' intervenuto sulla questione della possibile utilizzazione di un " nuovo redditometro " ai fini dell ' erogazione dei servizi connessi allo Stato sociale . E ' stato precisato che l ' utilizzazione di elementi attinenti al tenore di vita dei contribuenti , disponibili per l ' Amministrazione finanziaria , rappresenta un criterio utile ai fini dell ' accertamento , sul quale le direttive emanate hanno già indirizzato l ' attività degli Uffici , del Secit e della Guardia di finanza . Tuttavia , precisa il Ministero , non si tratta della riedizione di vigenti imperfetti strumenti di controllo ma di criteri che possono aiutare l ' attività di accertamento , soprattutto nei confronti degli evasori totali o paratotali . Non è prevista alcuna forma di collegamento automatico fra gli indicatori del tenore di vita ed eventuali presunzioni di reddito . Dal punto di vista fiscale , quindi , si tratta di un metodo utile , ma non tale da suscitare né particolari apprensioni né aspettative miracolistiche . Per quanto riguarda l ' utilizzazione di tali criteri per le erogazioni connesse allo Stato sociale , in alcuni casi ciò già accade per iniziativa , ad esempio , di alcune Università che utilizzano strumenti analoghi . I dati in possesso dell ' Amministrazione potranno essere utilizzati anche ai fini dello Stato sociale , ma il modo e i campi di applicazione di tali dati verranno esaminati nelle sedi appropriate e dipenderanno dalle scelte operate dai soggetti preposti e al tavolo del negoziato sulla riforma dello Stato sociale che sta per essere avviato . ( Ministero finanze , Comunicato stampa 9 giugno 1997 ) . ( c ) Reuters Limited 1997 . 
