Iva , detrazione sull ' acquisto di immobili in comunione . MILANO , 3 giugno ( IPSOA ) - E ' ammessa la detrazione dell ' Iva assolta per rivalsa in relazione a beni immobili acquistati dall ' imprenditore , anche in locazione finanziaria , in comunione o in comproprietà con soggetti non imprenditori o non professionisti , limitatamente alla quota di imposta imputabile all ' acquisto effettuato nell ' esercizio di impresa . Lo ha stabilito il ministero delle Finanze che , in accordo con il parere espresso dalla Commissione CEE e dall ' Avvocatura generale dello Stato , ha sostenuto l ' opportunità di disapplicare la disposizione che prevedeva il contrario . * * La Commissione CEE Secondo la Commissione CEE la norma italiana , non consentendo ai soggetti passivi d ' imposta la detrazione pro quota dell ' Iva assolta per rivalsa su tali acquisti , contrasta con la VI Direttiva CEE . La normativa comunitaria prevede , infatti , che nella misura in cui i beni e i servizi sono impiegati ai fini di proprie operazioni soggette ad imposta , il soggetto passivo è autorizzato a dedurre dall ' imposta di cui è debitore l ' Iva assolta per rivalsa sugli acquisti di beni e servizi . ( Ministero Finanze , Circ . 30 maggio 1997 , n . 148 / E ) . ( c ) Reuters Limited 1997 . 
