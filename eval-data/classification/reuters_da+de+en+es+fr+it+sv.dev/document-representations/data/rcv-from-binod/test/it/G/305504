Prodi chiede sostegno tutti i partiti su Albania . ROMA , 2 Apr ( Reuter ) - Il governo si attende " da parte di tutte le forze politiche , un sostegno ad una linea certo non facile " per affrontare la crisi albanese . Lo ha detto il presidente del consiglio Romano Prodi aprendo il dibattito sull ' Albania alla Camera in cui ha ribadito l ' impegno dell ' Italia per una missione umanitaria protetta da una forza multinazionale . Eventuali critiche o dissensi dovranno essere " composte " e rispettare " i superiori interessi nazionali in gioco " , ha aggiunto Prodi che stamane ha incontrato ad Argirocastro il primo ministro albanese Bashkim Fino . Il governo italiano , ha aggiunto Prodi , " non e ' rimasto inerte " , ma " ha assunto una linea precisa fin dall ' inizio " . " L ' Italia vuole aiutare l ' Albania , ma e ' soprattutto l ' Albania che deve aiutare se stessa " , ha detto Prodi riconoscendo che la Forza internazionale di protezione e ' una " missione non priva di rischi " . " Ma non andiamo in Albania per intrometterci negli affari interni di quel paese o per farci coinvolgere o per affermare preminenze o per tutelare interessi di parte " , ha aggiunto . Prodi ha confermato di aver assunto un preciso impegno con Fino per recuperare le salme dei rifugiati albanesi annegati nel canale di Otranto la settimana scorsa per la collisione di una imbarcazione albanese con una corvetta italiana e per dare " un aiuto alle famiglie toccate dalla disgrazia " . " Mi sono personalmente impegnato perche questo possa avvenire " ha detto Prodi . ( c ) Reuters Limited 1997 . 
