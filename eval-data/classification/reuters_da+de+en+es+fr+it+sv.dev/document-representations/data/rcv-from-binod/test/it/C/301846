MODELLO STET PER PRIVATIZZARE BANCHE - CINGANO . ROMA , 11 Feb ( Reuter ) - Per accelerare il processo di privatizzazione del sistema bancario italiano , si potrebbe usare il " modello Stet " , dove il Tesoro rileva il controllo delle banche dalle rispettive Fondazioni per trasferirlo alla sfera privata . Poi le quote di Bankitalia oggi in mano alle banche pubbliche dovrebbero venire ricollocate presso il Tesoro . Lo propone il rapporto presentato oggi all ' Istituto Ugo La Malfa dal presidente Mediobanca Francesco Cingano e da Giorgio La Malfa , che traccia lo " sforzo pluriennale " necessario ad adeguare il sistema bancario italiano alla prospettiva europea . Si tratterebbe di applicare anche alle banche il sistema adottato per la privatizzazione di Stet , il cui controllo e ' stato trasferito dal proprietario pubblico Iri al Tesoro , con l ' incarico di collocarlo sul mercato . Il rapporto rileva che le prime cinque banche pubbliche " sovrastano " nettamente per dimensioni le prime cinque banche private . I gruppi San Paolo , Cariplo , Banca di Roma , Bnl e Montepaschi raccolgono insieme circa 520 mila mld ( il 58 pct dei depositi di tutte le banche pubbliche ) , con impieghi per circa 500 mila mld ( 60 pct ) , ed occupano il 57 pct del personale . La privatizzazione " prevalente " del settore bancario e ' quindi " condizione indispensabile " perche l ' Italia possa stare in Europa , dice il rapporto . Bankitalia e ' oggi controllata all ' 84 , 5 pct da banche pubbliche . Per evitare ingerenze , tale controllo dovrebbe passare - in un ' unica soluzione - al Tesoro , con copertura attraverso collocamento sul mercato di un pari importo di titoli di stato , serviti dai dividendi e gli altri proventi che il Tesoro percepira da Bankitalia . Il rapporto sottolinea che il processo di privatizzazione delle banche , viste le dimensioni del fenomeno , dovra essere graduale . Ma le singole banche non vanno cedute in tranche successive , bensi integralmente in una volta sola . Lo schema suggerito richiede tra l ' altro una legge quadro e una serie di garanzie , in particolare a tutela dell ' indipendenza ed autonomia di Bankitalia , nonche un riesame delle norme di vigilanza , dice il rapporto . ( c ) Reuters Limited 1997 . 
