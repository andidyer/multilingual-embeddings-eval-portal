FUTURE SU RIBOR 1 MESE IN ARRIVO A INIZIO 97 . MILANO , 2 dic ( Reuter ) - Con l ' inizio del nuovo anno vedra ' la luce sul Mif il nuovo contratto future sul Ribor a un mese a cui l ' Atic e il Comitato Mif stanno lavorando gia ' da alcuni mesi , dicono fonti di mercato . " Il nuovo mercato dovrebbe partire a gennaio . I tempi tecnici ora dipendono dal Mif che deve organizzare una cassa di compensazione e la struttura del mercato " dice un dealer di una banca che sta lavorando alla definizione del nuovo prodotto . Il nuovo strumento sintetico di tesoreria sara ' , infatti , trattato sul mercato italiano dei future e si affianchera ' agli altri derivati sui tassi per fornire strumenti di copertura alle tesorerie , dicono i dealer . Dopo un ballottagio tra Libor e Ribor si e ' deciso di lanciare il nuovo derivato sul tasso interbancario quotato a Roma , giudicato piu ' significativo del tasso quotato a Londra . Quest ' ultimo e ' un tasso lettera puramente indicativo , mentre sul Ribor e ' possibile concludere scambi , notano i dealer . Il Mif sta valutando ora le proposte di alcuni importanti istituti che si sono candidati a diventare market maker per il nuovo prodotto . " Il Mif considerera ' le proposte di alcune banche e decidera ' se il nuovo mercato sara ' sara ' fatto da market makers o da soli user " spiega un dealer ben informato . " Si sta ancora lavorando alle specifiche del contratto che dovrebbero ricalcare quelle del future sull ' eurolira " spiega il dealer . - Redazione Milano 02 - 66101399 . ( c ) Reuters Limited 1996 . 
