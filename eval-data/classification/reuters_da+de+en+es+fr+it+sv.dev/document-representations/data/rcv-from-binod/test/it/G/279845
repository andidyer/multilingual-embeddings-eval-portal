Ministero finanze , autocertificazioni temporanee . MILANO , 10 apr ( IPSOA ) - Le norme in materia di autocertificazione prevedono la possibilità di rendere dichiarazioni temporaneamente sostitutive delle normali certificazioni , con valore temporale limitato , che servono esclusivamente per l ' ammissione a un procedimento amministrativo il quale , ove l ' iter si concluda favorevolmente per l ' interessato , deve essere completato dalla documentazione richiesta , prima dell ' emanazione del provvedimento conclusivo . Pertanto , l ' Amministrazione non può emettere un provvedimento favorevole solo sulla base delle dichiarazioni rese prima della presentazione dei normali certificati ma può , legittimamente , pronunciarsi in senso negativo entro un termine congruo rispetto alla conclusione del relativo procedimento . Le dichiarazioni temporaneamente sostitutive sono ammesse per una serie di fatti , stati e qualità personali individuati dal regolamento di attuazione delle norme sull ' autocertificazione : a ) possesso di titoli di studio e di qualifiche professionali e partecipazione a corsi di studio o di istruzione , con i relativi risultati ; b ) esiti della partecipazione a concorsi e conseguimento di borse di studio ; c ) esercizio di una professione , prestazione di attività lavorative , svolgimento di incarichi , qualità di apprendista , tirocinante , praticante , studente , casalinga , pensionato ecc . , stato di disoccupazione ; d ) qualità di erede , legatario , proprietario di beni , locatore e affittuario , e tutte le situazioni conseguenti alla costituzione , traslazione o estinzione della proprietà o di altri diritti reali su beni immobili o beni mobili registrati ; e ) qualità di legale rappresentante , tutore , curatore ; f ) assolvimento di oneri contributivi ( con l ' ammontare del tributo assolto ) e numero di codice fiscale e partita IVA posseduti ; g ) iscrizione presso associazioni di categoria , enti o servizi privati ( al di fuori di albi o elenchi tenuti dalla P . A . ) ; h ) stato di volontario in servizio civile , di espatriato e di imbarcato su navi mercantili ; i ) invalidità riconosciuta , con qualifica , tipo , classe o natura della stessa ; l ) spese sostenute o danni subiti ( con i relativi rimborsi e risarcimenti ) , contributi ricevuti , contrazione di prestiti o mutui con istituti di credito o enti pubblici , stato di debitore o creditore verso l ' Amministrazione ; m ) titolarità di licenze , autorizzazioni amministrative e simili atti di assenso ; n ) stato di vivenza a carico edesistenza in vita . Per l ' autocertificazione temporanea è stato predisposto un apposito modello . In caso di autocertificazione mendace il responsabile del procedimento è tenuto a porre in essere , nei confronti del dichiarante , gli adempimenti necessari all ' applicazione delle sanzioni penali . La certificazione definitiva dovrà essere richiesta dall ' ufficio competente prima dell ' emissione del provvedimento favorevole all ' interessato . L ' invito dell ' Amministrazione finanziaria a produrla deve essere effettuato per iscritto , individualmente e personalmente , e deve contenere l ' indicazione di un congruo termine ( da commisurare al termine di conclusione del relativo procedimento ) per la presentazione della documentazione . ( Ministero finanze , Circ . 4 aprile 1997 , n . 95 / S / UCOP ) . ( c ) Reuters Limited 1997 . 
