Scontrino , le regole per le agenzie di viaggio . MILANO , 8 apr ( IPSOA ) - L ' esclusione dall ' obbligo di emettere lo scontrino e la ricevuta fiscale prevista per le agenzie di viaggio risponde alla finalità di esonerare le ipotesi di estrema marginalità economica e concerne tutte quelle prestazioni aventi per oggetto non l ' organizzazione di viaggi e la loro intermediazione , ma la mera esecuzione di servizi connessi alla prenotazione del servizio turistico e prestate nell ' interesse del cliente dell ' agenzia ( ad esempio : rimborso delle spese telefoniche per alberghi e di biglietti di viaggio , servizi relativi alla vidimazione dei passaporti e servizi similari ) . Per quanto concerne , invece , il regime documentale cui devono essere assoggettate le prestazioni tipiche dell ' organizzatore ( tour operator ) e del venditore del viaggio ( agenzia ) , occorre distinguere fra le diverse tipologie di operazioni . Per le operazioni di organizzazione e vendita di servizi turistici dal " tour operator " all ' agenzia viaggio e da questa al cliente , il " tour operator " , quale organizzatore del viaggio , è obbligato a emettere la fattura ordinaria nei confronti dell ' agenzia di viaggio all ' atto del pagamento dell ' intero corrispettivo da parte del cliente e , comunque , non oltre la data di inizio del viaggio e del soggiorno . La fattura dovrà contenere , tra l ' altro , gli importi del corrispettivo da assoggettare ad IVA per la parte del viaggio effettuato all ' interno dell ' Unione europea ovvero la parte del corrispettivo non imponibile per la parte del viaggio effettuato al di fuori di essa . Lo stesso documento sarà emesso secondo le disposizioni che dettano le modalità di determinazione dell ' imponibile nella particolare ipotesi di prestazioni di servizi rese o ricevute dai mandatari senza rappresentanza . Il relativo imponibile sarà , pertanto , determinato al netto dell ' importo della provvigione da riconoscersi all ' agenzia venditrice del viaggio . L ' agenzia a sua volta , essendo la sua attività riconducibile alle prestazioni di servizi rese nell ' esercizio di imprese in locali aperti al pubblico , dovrà certificare i corrispettivi pagati dal cliente - turista o viaggiatore tramite il rilascio del documento di certificazione dei corrispettivi ( scontrino o ricevuta fiscale ) , per l ' importo effettivamente pagato da quest ' ultimo , al lordo dell ' importo richiesto dall ' agenzia a titolo di provvigione . Naturalmente il documento potrà essere sostituito dalla fattura ordinaria . Relativamente alla determinazione del momento di emissione dei due documenti , saranno applicabili le disposizioni previste per la fattura e per la ricevuta fiscale . Ai fini della determinazione del volume di affari delle agenzie di viaggio , dovrà tenersi conto solamente dell ' importo percepito a titolo di provvigione , al netto della relativa IVA sempreché dovuta . Per le operazioni di organizzazione e di vendita di servizi turistici dal ' tour operator " all ' agenzia di viaggio , la quale organizza e vende al cliente , oltre al viaggio organizzato dal " tour operator " , una parte aggiuntiva del viaggio stesso , il " tour operator " deve emettere fattura nei confronti dell ' agenzia di viaggio . Quest ' ultima dovrà , a sua volta , emettere , nei confronti del cliente viaggiatore , il documento di certificazione dei corrispettivi comprensivo anche della parte relativa ai servizi aggiuntivi prestati direttamente dall ' agenzia stessa . Vendita diretta da parte del " tour operator " e dell ' agenzia Per le operazioni di organizzazione e vendita di servizi turistici effettuate direttamente dal " tour operator " nei confronti del cliente e per le operazioni di organizzazione e vendita di servizi turistici effettuate direttamente dall ' agenzia di viaggio , in veste di " tour operator " , nei confronti del cliente , il " tour operator " o l ' agenzia di viaggio dovranno emettere nei confronti del cliente viaggiatore la fattura ordinaria o la ricevuta o lo scontrino fiscale all ' atto del pagamento dell ' intero corrispettivo e comunque non oltre la data di inizio del viaggio o del soggiorno . ( Ministero finanze , Circ . 4 aprile 1997 , n . 97 / E ) . ( c ) Reuters Limited 1997 . 
