Inps , rimborso integrazioni maturate al 31 / 12 / 1995 . MILANO , 28 apr ( IPSOA ) - La legge collegata alla Finanziaria stabilisce che il diritto al rimborso delle somme maturate fino al 31 dicembre 1995 spetta ai soli soggetti interessati e ai loro superstiti aventi titolo alla pensione di reversibilità al 30 marzo 1996 . Nei casi di pensionati deceduti prima del 30 marzo 1996 , il rimborso delle somme maturate entro il 31 dicembre 1995 ( che dovra ' comunque essere effettuato mediante assegnazione di titoli di Stato , potrà aver luogo nei confronti dei soli aventi diritto alla pensione ai superstiti alla data del 30 marzo 1996 . Nei casi di pensionati deceduti a far tempo dal 30 marzo 1996 devono invece trovare applicazione le disposizioni vigenti in materia di successione . Di conseguenza , le somme arretrate maturate dal dante causa fino al 31 dicembre 1995 entrano nell ' asse ereditario e , ferma restando la loro assegnazione in titoli di Stato , spettano agli eredi secondo le regole del diritto successorio . Nessuna particolare disciplina è invece prevista per quanto riguarda le somme maturate dal l ° gennaio 1996 , che devono essere corrisposte agli aventi diritto secondo le consuete modalità . Tali somme possono , quindi , essere corrisposte , a domanda , anche agli eredi del pensionato deceduto anteriormente al 30 marzo 1996 non aventi diritto alla pensione di reversibilità . Sentenze passate in giudicato Le sentenze passate in giudicato devono trovare esecuzione secondo le consuete modalità , con pagamento degli arretrati in contanti anche per i periodi antecedenti il l ° gennaio 1996 e anche nei confronti degli eredi non aventi titolo alla pensione ai superstiti . ( INPS , Circ . 28 marzo 1997 , n . 82 ) . ( c ) Reuters Limited 1997 . 
