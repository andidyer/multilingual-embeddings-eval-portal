Processo tributario , spese del giudizio estinto . MILANO , 7 maggio ( IPSOA ) - La Commissione tributaria provinciale di Macerata ha sollevato la questione di legittimità costituzionale della disposizione del nuovo processo tributario . In caso di estinzione del giudizio per avvenuta cessazione della materia del contendere , secondo la disposizione , le spese restano a carico della parte che le ha anticipate , anche qualora l ' estinzione sia avvenuta in seguito ad annullamento dell ' atto impugnato da parte dell ' Amministrazione finanziaria . Tale disciplina , secondo i giudici remittenti , sarebbe in contrasto con il principio di uguaglianza e di ragionevolezza , annullando , di fatto , la parità processuale tra le parti . Mentre la norma consente all ' Ufficio di avvalersi dei principi di autotutela e di impedire la prosecuzione del giudizio senza incorrere nell ' eventuale condanna alle spese , non viene riconosciuta analoga facoltà al contribuente , il quale , qualora si avveda di un errore o di un mutamento di giurisprudenza , può rinunciare agli atti del giudizio , ma è tenuto a rimborsare all ' altra parte le spese di causa . Una simile disparità di trattamento , secondo la Commissione , non trova giustificazione logica e razionale , anche in quanto davanti a tutte le altre giurisdizioni ( civile , amministrativa , contabile ) , nel caso in cui la Pubblica Amministrazione eserciti la facoltà di autotutela , l ' organo giudicante deve dichiarare cessata la materia del contendere e condannare l ' Ufficio per la cosiddetta " soccombenza virtuale " . La norma in questione contrasterebbe , inoltre , con il diritto costituzionale dei cittadini alla tutela giurisdizionale . Con essa , infatti , viene menomato , limitato e scoraggiato l ' esercizio del diritto di difesa dei ricorrenti diversi dall ' Amministrazione , i quali , pur avendo sostanzialmente ragione , possono essere indotti a non ricorrere contro i suoi atti , sapendo che la P . A . , riconoscendo i propri errori , può far cessare la materia del contendere , lasciando a loro carico le spese sostenute . ( Comm . trib . prov . Macerata Sez . 3 ° , Ord . 11 aprile 1997 ) . ( c ) Reuters Limited 1997 . 
