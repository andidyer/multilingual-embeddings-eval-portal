Condono previdenziale agricolo , rate maggiorate 5 % . MILANO , 1 aprile ( IPSOA ) - I datori di lavoro agricolo , i coltivatori diretti , mezzadri , coloni e rispettivi concedenti e gli imprenditori agricoli a titolo principale , debitori per contributi omessi relativi a periodi contributivi maturati fino a tutto il mese di dicembre 1996 , purché in scadenza entro il 28 marzo 1996 , possono regolarizzare la loro posizione debitoria nei confronti degli enti , previa presentazione della domanda entro il 31 maggio 1997 , in 20 rate semestrali consecutive , di cui la prima entro il 31 maggio 1997 , secondo le modalità fissate dagli enti impositori . Le rate successive alla prima saranno maggiorate degli interessi del 5 per cento annuo per il periodo di differimento . La regolarizzazione di quanto dovuto a titolo di contributi o premi può avvenire anche mediante il pagamento , attualizzato al tasso del 5 per cento annuo della quota capitale dovuta sulla base delle predette 20 rate , in una unica soluzione entro il 31 maggio 1997 , ovvero in tre rate scadenti il 31 maggio 1997 , il 31 luglio 1997 e il 30 novembre 1997 , rispettivamente nelle misure del 10 per cento , del 40 per cento e del 50 per cento del dovuto . Possono essere corrisposti con tali modalità e secondo questi termini anche i contributi che hanno formato oggetto di procedure di regolarizzazione agevolata ai sensi di precedenti disposizioni , per la parte del debito contributivo rimasto insoluto . ( D . L . 28 marzo 1997 , n . 79 , G . U . 29 marzo 1997 , n . 74 ) . ( c ) Reuters Limited 1997 . 
