VOLKSWAGEN , ESCE DA CDA RESPONSABILE ASIA POSTH . FRANCOFORTE , 14 gen ( Reuter ) - La Volkswagen AG non ha rinnovato il contratto a Martin Posth , membro del consiglio di amministrazione che cura gli interessi della casa in Asia . Lo scrive la rivista economica tedesca Manager Magazine , spiegando che la decisione consente al presidente Ferdinand Piech di allontanare l ' ultimo amministratore voluto dal suo predecessore alla presidenza , Carl Hahn . Gia da qualche mese si parlava di un avvicendamento di Posth , dopo che Piech aveva criticato alcune operazioni in Asia e si era mostrato desideroso di inserire suoi uomini nel consiglio d ' amministrazione . ( c ) Reuters Limited 1997 . 
