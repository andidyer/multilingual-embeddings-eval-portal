CECENIA AL VOTO , ELTSIN RIUNISCE CONSIGLIO CONSULTIVO . MOSCA , 27 gen ( Reuter ) - Il presidente Boris Eltsin ha invitato il consiglio consultivo a riunirsi domani per valutare i primi risultati delle elezioni in Cecenia . Serguei Iastrjembski , portavoce di Eltsin , ha detto all ' agenzia Interfax che il presidente " segue attentamente " l ' andamento del voto . I ceceni eleggono oggi il successore del presidente Djokhar Dudayev , ucciso in un attacco missilistico , e 63 rappresentanti del parlamento locale . Il consiglio e ' composto oltre che da Eltsin , dal premier Viktor Chernomyrdin e dai presidenti delle due Camere . Intanto Eltsin ha cancellato un viaggio in Olanda su raccomandazione medica , riferisce un portavoce del Cremlino . ( c ) Reuters Limited 1997 . 
