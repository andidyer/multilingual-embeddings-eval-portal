Fisco , ICIAP , modello per versamento senza denuncia . MILANO , 16 giugno 1997 ( IPSOA ) - E ' stato approvato , con effetto dall ' anno 1997 , il modello per il versamento , su conto corrente postale intestato al comune avente diritto , dell ' imposta comunale per l ' esercizio di imprese e di arti e professioni , da utilizzare qualora il contribuente intenda effettuare soltanto il versamento dell ' imposta , non essendo intervenute , rispetto all ' ultimo anno per il quale è stata presentata la normale denuncia ICIAP , variazioni in ordine al tipo di attività esercitata o alla classe di superficie di appartenenza o al reddito di riferimento ovvero avendo la variazione riguardato solo il reddito di riferimento . * * Denuncia Il modello vale , ad ogni effetto , anche come denuncia . * * Numero di c / c Il numero di conto corrente deve essere uguale a quello utilizzato dal comune per la riscossione dell ' ICIAP . * * Caratteristiche del modello Il modello è su fondo bianco , con caratteri in colore verde , e deve rispettare le caratteristiche indicate nell ' allegato al decreto . * * Moduli " personalizzati " I comuni possono " personalizzare " i moduli per i versamenti ad essi destinati , prestampando sui bollettini il proprio numero di conto corrente postale , l ' indicazione del comune intestatario del conto ed i dati riguardanti il quinto campo di lettura ottica . Resta ferma la possibilità per il contribuente di utilizzare moduli non " personalizzati " . * * Distribuzione gratuita I comuni assicurano la disponibilità gratuita presso i propri uffici e gli sportelli postali situati sul proprio territorio di un congruo numero di moduli . * * " Vecchio " modello Se il contribuente è obbligato a presentare la normale denuncia ICIAP oppure se , pur in assenza di tale obbligo , intende ugualmente presentarla , può utilizzare il " vecchio " modello . ( D . M . 9 giugno 1997 , G . U . 13 giugno 1997 , n . 136 ) . ( c ) Reuters Limited 1997 . 
