Finanziamenti , trasferimento tecnologie a singole PMI . MILANO , 23 apr ( IPSOA ) - Per il finanziamento dei progetti di trasferimento in favore di una singola piccola e media impresa o un consorzio , nonché per la valutazione di fattibilità tecnico - economica dell ' iniziativa di trasferimento , va presentata al Ministero dell ' università e della ricerca scientifica e tecnologica - Dipartimento per lo sviluppo e il potenziamento dell ' attività di ricerca , apposita domanda del legale rappresentante , redatta secondo lo schema stabilito dal Ministero . Con tale domanda devono essere dichiarate , in particolare , la sussistenza dei requisiti dell ' impresa richiedente per l ' accesso alle agevolazioni e la conformità del programma di trasferimento tecnologico e dei relativi costi alle iniziative ammissibili , nonché deve essere indicato l ' ammontare complessivo delle spese . La domanda dovrà essere corredata da una relazione di fattibilità dell ' intervento e dalla documentazione individuata dal Ministero . Sono ammissibili al contributo le spese sostenute a decorrere dalla data di presentazione della domanda . Il Dipartimento svolgerà l ' istruttoria , entro sessanta giorni dalla presentazione della domanda e , sulla base degli esiti dell ' istruttoria , il Ministro provvederà a decretare , entro quarantacinque giorni , l ' ammissibilità del progetto al finanziamento , definendo l ' entità del contributo nel limite massimo del 50 per cento delle spese ammissibili e comunque per un importo non superiore a 400 milioni . Del provvedimento viene data comunicazione all ' istituto gestore del fondo e all ' impresa . L ' impresa beneficiaria deve comunicare al Dipartimento e all ' istituto l ' inizio delle attività previste nel progetto e , entro sessanta giorni dalla conclusione dello stesso , trasmettere una relazione conclusiva sull ' intervento , concernente sia gli aspetti tecnico - economici e scientifici , sia quelli amministrativo - contabili . Al Dipartimento dovranno , altresì , essere trasmesse le fatture emesse dai soggetti che hanno operato il trasferimento , con la relativa quietanza , ovvero con altra documentazione attestante l ' avvenuto pagamento . Entro sessanta giorni dall ' acquisizione della documentazione , il Dipartimento effettua la valutazione e la verifica del progetto ed accerta la regolarità dell ' esecuzione dell ' intervento . Infine , entro 30 giorni dall ' esito positivo degli accertamenti , provvede ad erogare il contributo . ( D . P . R . 18 marzo 1997 , n . 104 , G . U . 22 aprile 1997 , n . 93 ) . ( c ) Reuters Limited 1997 . 
