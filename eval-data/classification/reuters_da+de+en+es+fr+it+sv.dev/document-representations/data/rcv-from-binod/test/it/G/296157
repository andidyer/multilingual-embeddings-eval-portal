DI PIETRO INDAGATO , NO COMMENT CAPO PROCURA BRESCIA . BRESCIA , 14 NOV - " Non c ' e ' nessun commento . Non voglio fare dichiarazioni perche voglio rispettare i miei doveri " . Sono le sole parole del procuratore capo di Brescia Andrea Tarquini dopo la notizia di un ' indagine a Brescia sul ministro dei lavori pubblici Antonio Di Pietro , con cui aprono stamani tutti i quotidiani . Secondo la stampa Di Pietro sarebbe stato iscritto nel registro degli indagati in seguito alle intercettazioni ordinate dai magistrati di La Spezia sui telefoni di Pierfrancesco Pacini Battaglia . Quest ' ultimo in una conversazoione telefonica intercettata avrebbe confidato all ' avvocato Marcello Petrelli di aver " pagato " per uscire da Tangentopoli . Alcuni quotidiani parlano di ipotesi di reato di concussione e corruzione per Di Pietro , altri menzionano solo il reato di falso ideologico , per alcune firme apposte irregolarmente dall ' allora pm sui verbali di interrogatorio . Inoltre per i quotidiani sarebbero indagati per episodi distinti altri tre magistrati milanese , Gherardo Colombo , Piercamillo Davigo e l ' ex gip Italo Ghitti . ( c ) Reuters Limited 1996 . 
