Commercio estero , fissate linee guida export 1998 . MILANO , 12 maggio ( IPSOA ) - E ' stato pubblicato il decreto del Ministero del commercio estero con le linee direttrici dell ' attività promozionale pubblica per il 1998 . Il Ministero ha disposto che con l ' attività promozionale del prossimo anno , l ' Ice dovrà dare all ' attività promozionale un impulso più progettuale e selettivo mediante un rapporto più stretto con mondo imprenditoriale e enti pubblici . Sarà necessaria l ' elaborazione di strategie promozionali all ' interno di un unico disegno nazionale che rende necessaria una diretta sintonizzazione con le associazioni di categoria , le regioni , le camere di commercio e gli enti fieristici . Anche l ' Italia dovrebbe fruire della maggiore domanda di importazioni proveniente dai Paesi europei , dal Nord America e dai Paesi emergenti , specie Sud Est Asiatico e America latina . L ' incremento delle esportazioni dovrebbe continuare , grazie al dinamismo delle nostre imprese sui mercati esteri , ai più bassi tassi d ' interesse ed alla ridotta inflazione . Fattori che dovrebbero favorire gli investimenti e contribuire a mantenere il residuo margine di competitività acquisito negli ultimi anni . La crescita delle esportazioni italiane nel 1998 dovrebbe collocarsi intorno al 5 pct . Il compito attribuito all ' attività promozionale pubblica svolta a livello centrale è finalizzato a tenere alta l ' immagine dell ' Italia e a indirizzare le imprese con il sostegno pubblico nell ' inserimento sui mercati più difficili o nuovi . Per il ministero ci si deve muovere lungo un percorso di crescente integrazione della promozione dell ' immagine dell ' Italia all ' estero , facendo contemporaneamente leva sui punti di forza del nostro Paese : qualità , design , flessibilità , come aspetti commerciali ; abbinati a gusto , tradizione , arte , turismo , enogastronomia , come aspetti di immagine . In tale ottica , sarà realizzato un " Evento - Immagine " annuale , localizzato nell ' area ritenuta prioritaria . Con le Associazioni di categoria dovranno essere presi contatti per conoscere le preferenze delle imprese in materia di tipologie promozionali ( fiere , missioni di operatori e di giornalisti , seminari , formazione ) . L ' Ice , in collaborazione con le categorie economiche , le regioni e le Camere di commercio , ha già elaborato un progetto per realizzare una banca dati dell ' offerta italiana , progetto che dovrebbe essere concluso per il prossimo anno e l ' archivio sarà consultabile via " Internet " . ( D . M . - Commercio estero - 12 marzo 1997 , G . U . 9 maggio 1997 , n . 106 ) . ( c ) Reuters Limited 1997 . 
