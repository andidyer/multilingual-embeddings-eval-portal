Fisco , finanziamento infruttifero controllata estera . MILANO , 19 maggio ( IPSOA ) - E ' illegittimo il recupero a tassazione di presunti interessi attivi derivanti dal finanziamento effettuato da una società controllante italiana ad una propria controllata , al cento per cento , di nazionalità lussemburghese , qualora la prima abbia deliberato unilateralmente la gratuità del prestito . La Commissione tributaria provinciale di Reggio Emilia non ha accolto la tesi dell ' Amministrazione finanziaria secondo cui la società avrebbe dovuto dichiarare , quale componente positivo del reddito d ' impresa , gli interessi maturati in base al valore " normale " del relativo finanziamento . Non trova applicazione la disposizione in base alla quale le operazioni infragruppo , intercorse tra un ' impresa italiana e società non residenti , possano originare componenti di reddito la cui quantificazione , se ne deriva un aumento di quest ' ultimo , va effettuata non in base ai corrispettivi contrattualmente stabiliti fra le parti per beni e servizi , ma in base al loro valore " normale " , e cioè in base ai prezzi e ai corrispettivi mediamente praticati per beni e servizi della stessa specie in condizioni di libera concorrenza . Secondo i giudici tributari questa presunzione opera solo in caso di aziende fra loro indipendenti , qualora fra di esse siano intercorsi rapporti di cessione di beni e prestazioni di servizi a prezzi non normali . Nel caso in esame , invece , tra la società controllante e la controllata non vi è un rapporto di indipendenza . Inoltre il finanziamento , anche se oneroso , non ricade né nell ' ipotesi di cessione di beni né in quella di prestazione di servizi . ( Comm . trib . prov . Reggio Emilia , Sez . 7 ° , Sent . 17 marzo 1997 ) . ( c ) Reuters Limited 1997 . 
