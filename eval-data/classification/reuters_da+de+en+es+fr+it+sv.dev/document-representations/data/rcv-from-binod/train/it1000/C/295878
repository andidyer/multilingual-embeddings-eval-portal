MEDIASET , DEBITI ZERO FINE 96 , VENDITE PUBLITALIA + 5 , 6 % . VENEZIA , 11 nov ( Reuter ) - Il gruppo Mediaset conta per fine anno di azzerare i debiti finanziari netti dai 285 mld del 30 giugno 96 . Lo ha detto il presidente Fedele Confalonieri a margine della Convention di Mediaset ricordando anche che nei primi 10 mesi dell ' anno il commissionato di Publitalia ( principale controllata Mediaset che vale 9 / 10 del suo fatturato ) e ' cresciuto del 6 , 5 pct , tasso di crescita " che pensiamo di mantenere per la fine dell ' anno " . In ottobre la concessionaria di pubblicita ' ha raggiunto un record assoluto di fatturato mensile a quota 377 mld , pari a un tasso di crescita su anno del 30 pct circa . E anche il mese di settembre aveva registrato un buon incremento del 16 pct . Nei primi sei mesi del 96 Mediaset ha fatturato 1 . 675 , 4 mld consolidati con utile pretasse di 497 , 4 mld . Confalonieri ha poi commentato le indiscrezioni , per ora senza conferme , secondo le quali Giuliano Ferrara sarebbe stato nominato alla direzione di Panorama ( settimanale Mondadori ) . " Ferrara e ' bravo , era tra i papabili e credo che con ' Il Foglio ' abbia firmato l ' ultima cosa notevole che sia stata fatta in editoria di questi tempi " , ha detto Confalonieri . ( c ) Reuters Limited 1996 . 
