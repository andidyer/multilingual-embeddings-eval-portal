Prodi , avviare discussione su pensioni nel 1997 . ROMA , 18 feb ( Reuter ) - La discussione sulla riforma delle pensioni va avviata quest ' anno anche se bisogna procedere con cautela perche ' si tratta di un tema " troppo serio " per poter fare correzioni " come uno scherzo " . " Se stiamo parlando di avviare la discussione nel ' 97 , va bene " ha detto Prodi ai giornalisti dopo la visita in Germania di ieri . " Ma ne ' D ' Alema , ne ' nessun altro puo ' anticipare il risultato della discussione " ha aggiunto . Ieri il leader del Pds aveva parlato della necessita ' di cominciare a parlare della riforma del sistema previdenziale quest ' anno . " Stiamo aspettando i lavori della commissione sul sistema pensionistico " ha detto Prodi riferendosi allo studio della commissione Onofri sulla situazione della previdenza . Ma le pensioni " sono una cosa troppo seria per poterle riformare cosi ' . Vi rendete conto che ci sono milioni di persone anziane che vivono sulle pensioni ? " ha detto Prodi ai giornalisti . " Bisogna esaminarle profondamente , se ci sono correzioni bisogna farle , ma non e ' uno scherzo " . ( c ) Reuters Limited 1997 . 
