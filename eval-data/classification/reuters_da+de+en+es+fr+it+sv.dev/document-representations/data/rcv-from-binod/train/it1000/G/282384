Privacy informatica , prime correzioni alla legge . MILANO , 12 mag ( IPSOA ) - Sono state emanate alcune disposizioni correttive ed integrative della disciplina della tutela delle persone rispetto al trattamento dei dati personali , emanata a dicembre . * * Informazioni all ' interessato L ' obbligo di informazione delle persone delle quali sono raccolti i dati personali ( circa le finalità e le modalità di trattamento cui sono destinati , la natura obbligatoria o facoltativa del conferimento , le conseguenze di un eventuale rifiuto di rispondere , i soggetti cui possono essere comunicati , i diritti di informazione dell ' interessato e i dati del soggetto che li raccoglie ) può essere assolto anche oralmente , così come previsto dalla legge per quanto riguarda il consenso dell ' interessato . * * Trattamento di dati in ambito giornalistico Il regime " attenuato " di riservatezza dei dati personali ( esclusi quelli relativi alla salute e alla vita sessuale ) previsto per i giornalisti professionisti ( esonerati dal richiedere il consenso dell ' interessato per il trattamento delle informazioni nell ' esercizio della professione e nei limiti del diritto di cronaca è stato esteso anche ai pubblicisti e ai praticanti , nonché ai trattamenti temporanei finalizzati esclusivamente alla pubblicazione o diffusione occasionale di articoli , saggi e altre manifestazioni del pensiero , non soltanto in forma scritta ma anche su supporti audiovisivi . Ulteriori semplificazioni potranno essere individuate dal codice deontologico dei giornalisti . * * Autorizzazioni e informative L ' applicazione delle disposizioni sulla tutela dei dati personali che prevedono un ' autorizzazione del Garante , limitatamente all ' autorizzazione stessa , è stata differita al 30 novembre 1997 ( in precedenza , la decorrenza era dal trentesimo giorno successivo all ' entrata in vigore della disciplina , l ' 8 maggio scorso ) . Tali disposizioni possono essere applicate dal Garante anche mediante il rilascio di autorizzazioni relative a determinate categorie di titolari o di trattamenti . Dalla proroga e ' esclusa la norma che consente il trasferimento all ' estero dei dati personali oggetto di trattamento , qualora sia autorizzato dal Garante sulla base di adeguate garanzie per i diritti dell ' interessato , prestate anche con un contratto . ( D . Lgs . 9 maggio 1997 , n . 123 , G . U . 10 maggio 1997 , n . 107 ) . ( c ) Reuters Limited 1997 . 
