Agenzia per cooperazione Finest - Beobanka Belgrado . PORDENONE , 21 aprile ( Reuter ) - Un ' agenzia speciale per lo sviluppo , con sede a Belgrado sara ' lo strumento principale per il progetto di cooperazione e assistenza tecnica tra Finest , finanziaria di Pordenone per la cooperazione economica con i paesi dell ' Est , e Beobanka AD , la piu ' importante banca commerciale della Repubblica federale jugoslava , informa una nota . Il progetto vede l ' Italia intervenire finanziariamente nel paese balcanico attraverso fondi messi a disposizione dal Ministero del Commercio Estero , per la prima volta dal 1992 . Fornire assistenza tecnica alle istituzioni locali , definire una strategia per il migliore utilizzo di strumenti finanziari , assistere le strutture locali nel processo di privatizzazione delle imprese pubbliche , promuovere contatti operativi tra gli imprenditori dei due paesi , sono tra gli obiettivi del progetto di cooperazione . La normalizzazione dei rapporti commerciali e finanziari tra Repubblica federale jugoslava ed economie internazionali rappresenta la riapertura di un mercato di oltre 10 mln di consumatori , tradizionalmente vicini a prodotti e tecnologie italiane . ( c ) Reuters Limited 1997 . 
