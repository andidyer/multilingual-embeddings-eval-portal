LEGA , NESSUNA " IRRUZIONE " RIBADISCE NAPOLITANO . ROMA , 19 set ( Reuter ) - Nessuna irruzione della Polizia di Stato nella sede della Lega Nord ma la doverosa esecuzione di disposizioni dell ' autorita ' giudiziaria da parte della polizia giudiziaria . Questa la ricostruzione del ministro dell ' Interno , Giorgio Napolitano alla Camera , in risposta a interrogazioni sugli incidenti di ieri nella sede di Milano in via Bellerio . Il potere di indagine della magistratura " si svolge in piena liberta e indipendenza e il governo non intende interferire in alcun modo nello svolgimento delle indagini " . Il ministro ha ricordato che in passato si sono svolte perquisizioni in sedi di partito senza che si fosse opposta resistenza fisica . Le forze della maggioranza , ma non solo quelle , stamane nel dibattito alla Camera e al Senato hanno dichiarato di condividere largamente il messaggio di ieri del capo dello Stato in cui si chiedeva una risposta politica alle iniziative secessioniste della Lega Nord . Il presidente del Senato , Nicola Mancino , ha espresso rispetto per le iniziative della magistratura ma ha sottolineato che alla Lega bisogna rispondere con iniziative politiche e " fare quanto e ' necessario per battere la tesi secessionista " . Per il leader di Rifondazione comunista , Fausto Bertinotti , il fallimento delle manifestazioni leghiste di domenica non riduce la minaccia che la Lega rappresenta per la Repubblica e condivide con Scalfaro che e ' necessaria una risposta politica . Anche il leader di Alleanza Nazionale Gianfranco Fini ha espresso apprezzamento per il messaggio del capo dello stato . " Per la prima volta Scalfaro ha fatto la scelta piu ' adeguata rilevando " un malessere del nord che richiede una risposta politica , politico - culturale ed istituzionale " . Per il capogruppo della sinistra democratica al senato , Cesare Salvi , " la migliore risposta da dare alla Lega e ' il buongoverno " . Di analogo tenore le dichiarazioni del capogruppo dei popolari al Senato , Leopoldo Elia , secondo cui si deve " disilludere la Lega che ci lasceremo mettere all ' angolo " . Obiezioni invece da parte di Forza Italia e della Lega . Giuseppe Pisanu , presidente dei deputati azzurri , critica il messaggio di Scalfaro e sollecita Bossi a orientarsi " con atti costruttivi verso il federalismo " ponendo cosi le basi per " una collaborazione politica " . Il senatore della Lega Nord , Francesco Speroni , ribadisce la legittimita ' della secessione della Padania e chiede che nella costituzione venga inserito il principio dell ' autodeterminazione dei popoli . Infine , al Senato , il leghista Francesco Tabladini afferma che ieri gli aderenti della Lega a Milano " hanno agito in una sede politica , cosi ' come ieri mattina nel suo messaggio aveva chiesto il capo dello Stato " . / RED . ( c ) Reuters Limited 1996 . 
