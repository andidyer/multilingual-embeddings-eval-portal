Welfare , ok a fondi pensione facilita confronto - Onofri . MILANO , 5 giugno ( Reuter ) - Il via libera ai fondi pensione , dopo l ' approvazione , ieri , dell ' ultimo regolamento da parte della Corte dei Conti , facilitera ' il confronto sul welfare fra governo e parti sociali che partira ' il 18 giugno . Lo ha detto Paolo Onofri , presidente della Commissione sulla riforma della spesa sociale , a margine di un convegno a Milano su previdenza e sanita ' integrativa . " Il via libera facilita perche ' offre uno strumento operativo finalizzato alla integrazione delle pensioni sulla base delle esigenze personali e dei vari gruppi " , ha detto . La trattativa che partira ' il 18 giugno , ha ribadito , " vertera ' soprattutto su assistenza e ammortizzatori " , mentre la riforma delle pensioni " sara ' un capitolo , magari il finale della trattativa " . Secondo Onofri " non si tratta di pagare un pegno , sarebbe la rinuncia a una condizione di privilegio " . Le proposte dell ' economista sulle pensioni , come noto , puntano all ' eliminazione di quelle che Onofri definisce " iniquita ' intergenerazionale e iniquita ' infragenerazionale " . In pratica andrebbe eliminato il privilegio di chi , con 18 anni di contributi gia ' versati al momento della riforma Dini , gode ancora del vecchio sistema pensionistico . Per ovviare ai problemi di questa fascia , troppo " vecchia " per aderire a un fondo integrativo , occorre " fantasia nei prodotti offerti dalle assicurazioni per chi ha da 10 a 13 anni alla pensione " . Una prospettiva che non entusiasna le assicurazioni " ma varra ' la pena di pagare questo pegno " per un passaggio a un sistema integrato pubblico / privato , per Onofri . Occorre poi eliminare le discrepanze di trattamento tra lavoro pubblico e privato , " unificando i regimi pensionistici dal primo gennaio 1998 " . Piu ' complicata , per Onofri , l ' operazione tra fondo lavoratori dipendenti e fondo autonomi . Infine sulle pensioni di anzianita ' , Onofri piu ' che un ' abolizione suggerisce " di tagliare il privilegio . Se si decide di andare in pensione prima si avra ' l ' equivalente attuariale corrispondente alle aspettative di vita residua " . ( c ) Reuters Limited 1997 . 
