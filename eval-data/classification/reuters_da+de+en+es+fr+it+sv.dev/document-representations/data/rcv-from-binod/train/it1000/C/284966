Manifestazioni a premio culturali con sponsor . MILANO , 5 giugno ( IPSOA ) - L ' organizzazione di una " caccia al Tesoro " , finalizzata ad incentivare la conoscenza del patrimonio artistico nazionale , che conduca i partecipanti a visitare luoghi di interesse culturale in diverse città e che preveda l ' assegnazione di premi per i primi classificati , costituisce un concorso a premi , soggetto ad autorizzazione preventiva , qualora l ' iniziativa sia sponsorizzata da operatori commerciali , interessati a diffondere la conoscenza dei propri prodotti . All ' autorizzazione di una tale manifestazione , tuttavia , sarebbe di ostacolo il suo svolgimento " itinerante " , che renderebbe impossibile il controllo ( obbligatorio ) sul suo svolgimento da parte dei funzionari dell ' Amministrazione finanziaria . In ogni caso , indipendentemente dalle particolari modalità di effettuazione delle " prove " dell ' iniziativa , la stessa non potrebbe essere autorizzata qualora , come nella fattispecie , fosse previsto il pagamento , da parte dei partecipanti , di una somma per iscriversi alla manifestazione , anche se destinata al finanziamento di progetti per la tutela e la valorizzazione dei beni culturali nelle città interessate . La previsione di una " tassa di iscrizione " viola , infatti , il principio della gratuità della partecipazione cui è improntata l ' intera disciplina delle manifestazioni a premio . La stessa iniziativa , qualora non fosse prevista la presenza degli sponsor , potrebbe , invece , essere liberamente svolta , senza alcuna autorizzazione preventiva , in quanto caratterizzata da uno scopo meramente culturale . ( Ministero Finanze , Ris . 14 maggio 1997 , n . 118 / E ) . ( c ) Reuters Limited 1997 . 
