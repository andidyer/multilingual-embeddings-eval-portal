OMICIDIO GUCCI , ARRESTATA EX MOGLIE E PRESUNTO KILLER . MILANO , 31 gen ( Reuter ) - Patrizia Reggiani , prima moglie di Maurizio Gucci , ucciso a colpi di pistola nel marzo 1995 , e ' stata arrestata oggi a Milano con l ' accusa di essere la mandante dell ' omicidio . Lo hanno reso noto fonti giudiziarie . La notizia e ' stata successivamente confermata dalla Criminalpol di Milano . Oltre alla Reggiani e ' stato arrestato uno dei due presunti esecutori materiali , Benedetto Ceraulo , mentre il secondo , Orazio Cicala , e ' gia in carcere da tempo per traffico di droga . Arrestati anche due presunti complici , Giuseppina Auriemma , di professione " maga " , e Ivano Savioni , portiere d ' albergo . Gucci fu ucciso la mattina del 27 marzo 1995 mentre usciva da una sua residenza di via Palestro a Milano . Il portiere dello stabile che aveva tentato di intervenire fu ferito . La richiesta degli arresti e ' stata fatta dal pubblico ministero Carlo Nocerino e autorizzata dal giudice per le indagini preliminari Maurizio Grigo . La Auriemma e ' stata arrestata nella sua casa di Somma Vesuviana , vicino Napoli . Il PM Nocerino e ' in attesa di interrogare i fermati . / NIL . ( c ) Reuters Limited 1997 . 
