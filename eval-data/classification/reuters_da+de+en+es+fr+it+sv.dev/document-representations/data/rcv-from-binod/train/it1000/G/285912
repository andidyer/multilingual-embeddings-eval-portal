Antiriciclaggio , riservatezza delle segnalazioni . MILANO , 16 giugno ( IPSOA ) - Le segnalazioni relative ad operazioni che possono riguardare denaro o beni di provenienza illecita non costituiscono violazione di obblighi di segretezza e non comportano responsabilità di alcun tipo . * * Segreto d ' ufficio e scambio d ' informazioni Tutte le informazioni in possesso dell ' Ufficio italiano dei cambi ( UIC ) e degli altri organi di vigilanza e di controllo , relative alla disciplina " antiriciclaggio " , sono coperte dal segreto d ' ufficio anche nei confronti delle pubbliche amministrazioni . L ' UIC può comunque scambiare informazioni in materia di operazioni sospette con le altre autorità di vigilanza , nonché con analoghe autorità di altri Stati che perseguono le medesime finalità , a condizioni di reciprocità anche per quanto riguarda la riservatezza . Resta , comunque , ferma la nuova disciplina in materia di trattamento dei dati personali . * * Riservatezza in sede penale sull ' identità dei soggetti che effettuano le segnalazioni In caso di denuncia o di rapporto su un reato in materia di riciclaggio da parte di pubblici ufficiali o di incaricati di pubblico servizio , l ' identità delle persone e degli intermediari che hanno effettuato le segnalazioni , anche qualora sia conosciuta , non è menzionata . Tale identità può essere rivelata solo quando l ' autorità giudiziaria , con decreto motivato , lo ritenga indispensabile ai fini dell ' accertamento dei reati per i quali si procede . Al di fuori di quest ' ultima ipotesi , in caso di sequestro di atti o documenti si devono adottare le necessarie cautele per assicurare la riservatezza dell ' identità dei soggetti che hanno effettuato le segnalazioni . * * Obblighi degli intermediari Gli intermediari tenuti alle segnalazioni , nell ' ambito della loro autonomia organizzativa , devono assicurare omogeneità di comportamento del proprio personale nell ' individuazione delle operazioni da segnalare e possono predisporre procedure di esame , anche con l ' utilizzo di strumenti informatici e telematici , di ausilio al personale stesso , sulla base delle evidenze dell ' archivio unico informatico e secondo le istruzioni applicative emanate dalla Banca d ' Italia . Devono , inoltre , adottare adeguate misure per assicurare la massima riservatezza dell ' identità delle persone che effettuano le segnalazioni , in particolare predisponendo che gli atti e i documenti in cui sono indicate le generalità di tali persone siano custoditi sotto la diretta responsabilità del titolare dell ' attività o del legale rappresentante o del loro delegato . ( D . Lgs . 26 maggio 1997 , n . 153 , art . 3 , G . U . 13 giugno 1997 , n . 136 ) . ( c ) Reuters Limited 1997 . 
