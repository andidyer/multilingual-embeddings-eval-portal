Fisco , tassazione dei proventi illeciti . MILANO , 7 maggio ( IPSOA ) - I proventi derivanti da attività illecita , soggetti a confisca obbligatoria ma in effetti non confiscati , concorrono a formare la base imponibile ai fini dell ' IRPEF e dell ' ILOR . Lo ha stabilito la Cassazione secondo cui la disposizione che assoggetta a tassazione i proventi illeciti purchè non siano già sottoposti a confisca abbraccia sia i casi di confisca obbligatoria sia quelli di confisca facoltativa e , di conseguenza , dà rilevanza alla concreta emanazione del provvedimento , indipendente dalla sua derivazione dall ' esercizio di un facoltà o dall ' adempimento di un dovere . La confisca , facoltativa o obbligatoria , è un atto ablativo , trasferisce cioè coattivamente all ' Erario la cosa o la somma di denaro che ne costituisce oggetto e si basa sulla premessa che l ' una o l ' altra siano state in precedenza acquisite al patrimonio dell ' autore del reato ( determinando così il possesso di reddito rilevante ai fini fiscali ) . Sopraggiungere della confisca dopo la tassazione Il sopraggiungere della confisca dopo la tassazione non potrebbe comportare comunque un doppio prelievo . Tale evenienza , infatti , travolgerebbe " a posteriori " l ' atto impositivo , per il venir meno del titolo giustificativo , e , di conseguenza , verrebbe a manacare l ' obbligazione liquidata con l ' atto stesso oppure insorgerebbe il diritto del contribuente alla ripetizione delle somme indebitamente pagate . ( Cass . Sez . I , Sent . 16 aprile 1997 , n . 3259 ) . ( c ) Reuters Limited 1997 . 
