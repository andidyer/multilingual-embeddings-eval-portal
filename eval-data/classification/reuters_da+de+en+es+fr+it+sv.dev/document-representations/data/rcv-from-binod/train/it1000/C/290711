ENI , TESORO STUDIA SCONTO PER PICCOLI INVESTITORI . ROMA , 13 set ( Reuter ) - Con il lancio della seconda tranche di Eni e con le successive privatizzazioni , il Tesoro mira a incoraggiare il risparmio azionario , e sta studiando possibili incentivi , compreso lo sconto sul prezzo , da offrire ai piccoli investitori . Lo ha detto il direttore generale del Tesoro Mario Draghi in una conferenza stampa . Per attrarre i piccoli risparmiatori , il cui afflusso " contribuisce a stimolare la domanda degli investitori individuali " e a creare " positive tenzioni sulla domanda totale " il Tesoro guarda a tutti i possibili incentivi . Tra questi , lo sconto sul prezzo , il bonus in azioni , il pagamento rateale e la garanzia del prezzo . Da scartare il pagamento rateale , perche " l ' attuale normativa non lo consente " e ci vorrebbe una modifica di regolamento da parte del Tesoro . Sconsigliato anche il metodo della garanzia del prezzo , " che non e ' stato capito dagli investitori " , spiega Draghi . Il " bonus " invece e ' stato usato in vari paesi . In Italia e ' stato offerto con tutte le privatizzazioni finora fatte , ha detto Draghi . Mentre pero con le prime privatizzazioni si offriva una nuova azione ogni dieci detenute per tre anni agli azionisti fedeli , con la prima tranche di privatizzazione di Eni , il periodo e ' stato ridotto ad un anno . Lo sconto sul prezzo e ' molto usato all ' estero e non ancora ( salvo che per piccole tranche riservate ai dipendenti ) in Italia . Se si decidera di utilizzarlo per l ' Eni , " sarebbe la prima volta in Italia " ha detto Draghi . La prassi sinora stabilita vede sconti che vanno dal 2 pct per la privatizzazione dell ' ente elettrico britannico al 10 pct offerto dal Portogallo per collocare la sua Telecom . Il numero due del Tesoro ha detto di non saper indicare oggi se e quali incentivi verranno utilizzati per la seconda tranche di Eni , ma ha sottolineato che con questa offerta si " vuole ampliare l ' azionariato , con particolare attenzione per il piccolo azionista " . ( c ) Reuters Limited 1996 . 
