Fisco , successioni , trascrizione certificata . MILANO , 1 aprile ( IPSOA ) - In conseguenza della previsione dell ' autoliquidazione delle imposte ipotecaria e catastale relative ai beni immobili caduti in successione , è stato stabilito che la trascrizione del certificato di successione deve essere richiesta nel termine di sessanta giorni dalla presentazione della dichiarazione di successione , con l ' indicazione degli estremi dell ' avvenuto pagamento dell ' imposta ipotecaria . In precedenza la formalità doveva essere richiesta dall ' Ufficio del registro , entro sessanta giorni dal pagamento . Se l ' imposta ipotecaria relativa alla dichiarazione di successione non è stata versata ovvero è stata versata in misura inferiore a quella dovuta , si applica una soprattassa commisurata al venti per cento dell ' ammontare non corrisposto . Gli uffici del registro , in sede di liquidazione di imposta di successione , provvedono a correggere gli errori e le omissioni commessi dagli eredi e dai legatari nell ' adempimento degli obblighi di autoliquidazione delle imposte dovute per gli immobili caduti in successione . In caso di omesso o insufficiente versamento liquidano la maggiore imposta che risulta dovuta con le modalità e nei termini previsti per l ' imposta sulle successioni . Le imposte versate direttamente dagli eredi e dai legatari , come quelle riscosse dall ' Ufficio del registro , sono distintamente annotate sugli atti , sulle sentenze , sulle denunce e sulle quietanze rilasciate a prova dell ' eseguito pagamento delle imposte di registro e sulle successioni , nonché sulle copie dei titoli registrati . ( D . L . 28 marzo 1997 , n . 79 , art . 11 , comma 2 , lett . a ) - d ) , G . U . 29 marzo 1997 , n . 74 ) . ( c ) Reuters Limited 1997 . 
