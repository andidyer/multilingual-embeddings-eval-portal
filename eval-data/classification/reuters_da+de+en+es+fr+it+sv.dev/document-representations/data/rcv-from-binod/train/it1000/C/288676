Fondi , vento in poppa a luglio , traino azionari - gestori . MILANO , 25 Luglio ( Reuter ) - Mese di per se ' favorito dal reinvestimento delle cedole , luglio e ' avviato a dare grandi soddisfazioni ai fondi : a una settimana dalla fine i gestori interpellati da Reuters segnalano consistenti incrementi della raccolta netta , che per alcuni viaggia verso il raddoppio , con una buona crescita degli azionari . Migliorano anche gli azionari Italia , anche se " a ritmi ben inferiori a quelli della borsa " . In giugno la raccolta netta totale e ' salita a 7 . 084 mld da 5 . 709 mld del mese prima , quella degli azionari a 2 . 904 mld da 1 . 176 mld . Tra i big del settore puntano al raddoppio in luglio Sanpaolo Fondi , Fondigest , Genercomit . Per i fondi dell ' istituto torinese , che gia a meta mese avevano superato i 773 mld di raccolta netta di giugno e negli ultimi giorni confermano questo trend , gli azionari sono prossimi al 50 pct del flusso ( 42 pct a giugno ) . Tornano positivi anche gli azionari Italia , in rosso a giugno . Con oltre 1 . 350 mld al 23 luglio ( da 769 mld dell ' intero mese di giugno ) , in Genercomit oltre un terzo della raccolta netta va sull ' azionario , l ' 11 pct circa sull ' azionario Italia . In Fondigest , finora oltre 1 . 600 mld di raccolta netta da 844 mld a giugno , si nota che " la raccolta e ' stata buona , oltre che quantitativamente , anche qualitativamente con una buona diversificazione degli investimenti " : un terzo circa del flusso di raccolta riguarda fondi azionari , italiani ed internazionali . Azionari italia in leggero aumento al 10 pct circa . In Gestiras a spingere la raccolta , gia balzata a 76 mld da 16 mld alla stessa data in giugno , sono soprattutto l ' azionario Far East e l ' obbligazionario estero . Frena invece leggermente l ' azionario Italia ( " qualcuno forse ritiene di aver gia guadagnato abbastanza " ) e l ' obbligazionario italiano soffre il sempre piu ' marcato abbandono degli investimenti tradizionali . Per La Centrale l ' obiettivo per il mese e ' quota 1 . 000 mld di raccolta netta ( al 21 luglio e ' leggermente superiore ai 900 mld ) da 818 mld di giugno con forte crescita degli azionari , sia italiani che internazionali . Buona crescita anche in Gesticredit con circa 925 mld al 22 luglio ( 742 mld a giugno ) e ben oltre la meta ' del flusso orientata verso prodotti a contenuto azionario , tra azionari e bilanciati . - Camilla Zelaschi . ( c ) Reuters Limited 1997 . 
