LJUSA UTSIKTER LYFTER NETCOM TILL REKORD . STOCKHOLM , 20 nov ( Reuter ) - NetComs B - aktie satte nytt kursrekord på 98 kr under god omsättning på förmiddagen . Gårdagens niomånadersrapport togs väl emot på marknaden . Positiva tongångar på ett frukostmöte på onsdagen stöttade uppgången . " Rapporten var mycket positiv . Frukostmötet idag hjälper till att stödja aktien . På mötet spådde VD ökade marknadsandelar i Danmark och Sverige och möjlighet till god utveckling i Norge 1998 och framåt " , säger en mäklare till Reuters . NetCom förbättrade sitt resultat kraftigt för perioden januari till september i år . Förlusten minskade till 37 Mkr från 500 Mkr motsvarande period i fjol . På morgonens möte sade VD Anders Björkman att NetCom ska ta en tredjedel av den danska marknad som TeleDanmark förlorar . Han räknade med ökade markandsandelar också i Sverige inom internationell och nationell telefoni . Kl . 11 . 10 hade NetComs B - aktie stigit med 50 öre till 96 kr . Som högst på förmiddagen noterades aktien till 98 kr , villket var ett nytt årshögsta . Aktier för 39 Mkr hade bytt ägare . - Henrik Alberius 08 - 700 1250 . ( c ) Reuters Limited 1996 . 
