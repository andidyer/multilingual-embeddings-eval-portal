INTE LIKA STORT PROJEKT 1997 FÖR OM - VD . STOCKHOLM , 21 jan ( Reuter ) - OM kommer troligen att starta något systemprojekt under 1997 , men det kommer troligen inte att bli lika stort som något av de som sattes igång under 1996 . Det sade OM : s VD Per E Larsson vid en analytikerträff på tisdagen . " Jag tror att vi kommer att starta något eller några projekt under året . Troligen blir de dock inte lika stora som de under 1996 " , sade Larsson som bland annat syftade på systemleveransen till Australian Stock Exchange ( ASX ) . OM Gruppen har som målsättning att nå en fördelning i intäkterna på 50 / 50 mellan transaktionssidan och facility management / system , men om transaktionsintäkterna fortsätter att växa som de hittills gjort kommer inte detta samband att gälla framöver , sade även Per E Larsson . Under 1996 steg systemintäkterna med blygsamma 10 Mkr till 90 Mkr , något som enligt OM : s finansdirektör Magnus Karlsson beror på att bolaget inte använder sig av avräkning på försäljningen av projekt förrän efter projektets slutförande . Under projektets gång matchas bara kostanderna med intäkter varför rörelsemarginalen på pågående projekt är noll . " Vi bokar inte intäkterna under projektets gång och i år har vi jobbat mycket med Australien " , sade Karlsson . Karlsson sade även att de fallande marknadsräntorna gynnat OM Gruppens finansnetto . " Vi marknadsvärderar kassan så sjunkande räntor har en positiv inverkan på vårt finansnetto . Alla förstår också vad som väntar för framtiden i och med detta " , sade Karlsson som tillade att den genomsnittliga löptiden på obligationsportföljen uppgick till två år . - Jörgen Österberg 08 - 700 1008 . ( c ) Reuters Limited 1997 . 
