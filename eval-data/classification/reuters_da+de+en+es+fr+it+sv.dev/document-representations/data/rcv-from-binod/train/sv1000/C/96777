LÄNSFÖRSÄKRINGAR SKA INTE ÖKA I FÖRENINGSBANKEN . STOCKHOLM , 29 aug ( Reuter ) - Länsförsäkringar kommer inte att öka sitt innehav i Föreningsbanken . Det säger Tommy Persson , VD i Länsförsäkringsbolagens AB , till Reuters . " Vi avser inte att öka vårt innehav i Föreningsbanken . Vi har redan gjort vårt val . Förra året beslutade vi efter en omfattande studie att hantera branschglidningen genom att själv starta en egen bank " , säger Persson . Frågan om ett utökat innehav för Länsförsäkringar i Föreningsbanken väcktes under helgen i en tidningsintervju . Där uppmanade Föreningsbankens styrelseordförande Bo Dockered Länsförsäkringar att öka sitt ägande i Föreningsbanken för att hindra att den köps upp av Sparbanken . Idag har Länsförsäkringsbolagens AB ett innehav i banken som motsvarar 3 % av kapital och röster . Enligt Persson har Länsförsäkringars styrelse diskuterat en kommande omstrukturering av banksektorn och de egna bankplanerna i förhållande till den . " Vi har diskuterat om det är riktigt att sätta igång med vår egen bank , men ser inte någon anledning att ändra vårt beslut " , säger Persson . Samtidigt understryker han att Länsförsäkringars bank kommer att vara en nischbank som vänder sig till de egna försäkringstagarna . " Vi jobbar hårt nu för att lansera banken och den är avsedd att bli ett komplement till vår övriga rörelse " , säger Persson . - Henrik Alberius 08 - 700 1250 . ( c ) Reuters Limited 1996 . 
