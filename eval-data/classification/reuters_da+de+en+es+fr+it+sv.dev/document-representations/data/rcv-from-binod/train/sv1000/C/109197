Sandvik vill köpa Trustors Kanthal - aktier . STOCKHOLM , 10 juni ( Reuter ) - Sandvik har köpt ytterligare 1 . 830 . 400 B - aktier i Kanthal från ett antal institutionella ägare och äger därefter drygt sju miljoner B - aktier i Kanthal . Bolaget lämnar idag ett anbud till Trustors styrelse om Trustors samtliga aktier i Kanthal . Det uppger Sandvik i ett pressmeddelande . Sandviks innhav i Kanthal motsvarar nu 64 % av kapitalet och 45 % av rösterna i Kanthal före utnyttjandet av utestående teckningsoptioner och 58 % av kapital och 30 % av röster efter fullt utnyttjande av utestående teckningsoptioner . Om Trustor accepterar Sandviks bud , som är villkorat till och med den 19 juni , kommer Sandvik att erbjuda sig att köpa samtliga utestående aktier i Kanthal . Sandvik är berett att köpa Trustors samtliga 3 . 227 . 600 aktier i Kanthal till ett pris av 827 Mkr . Anbudet motsvarar ett genomsnittligt pris på Kanthal - aktie av 223 kr . " I det fall Trustor också önskar avyttra teckningsoptioner berättigande till teckning av B - aktier , har Sandvik förklarat sig villigt att förvärva även dessa " , skriver Sandvik . Trustor har 2 . 710 . 100 B - aktier och 517 . 500 A - aktier i Kanthal samt 703 . 655 teckningsoptioner berättigande till teckning av lika många A - aktier . l " Anbudet ska ses mot bakgrund av den aktuella ägarkonflikten inom Trustor vad avser försäljningen av Trustors Kanthal - aktier och Sandviks önskan att i den uppkomna situationen skapa klarhet beträffande Sandviks långsiktiga intresse av Kanthal - aktierna " , skriver Sandvik . - Kristina Zetterlund 08 - 700 1005 . ( c ) Reuters Limited 1997 . 
