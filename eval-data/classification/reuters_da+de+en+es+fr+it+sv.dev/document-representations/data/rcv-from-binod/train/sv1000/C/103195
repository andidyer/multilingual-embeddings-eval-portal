SYDKRAFT HAR TRUMFKORTET I AVVECKLING - AV . STOCKHOLM , 12 feb ( Reuter ) - Sydkraft sitter med starka kort i energiuppgörelsen . Bolaget bör få en generös behandling när Barsebäck stängs medan huvudkonkurrenten Vattenfall kan försvagas . Det skriver Affärsvärlden i en analys . Affärsvärlden påpekar att regeringen inte kommer att vilja stöta sig med varken Sydkrafts utländska aktieägare eller de socialdemokratiskt styrda ägarkommunerna i södra Sverige . " Eftersom tiden är knapp till stängning måste staten vara så generös att Sydkraft inte får någon grund för att processa " , tillägger Affärsvärlden . Sydkraft väntas kompenseras genom ett långsiktigt elleveransavtal med Vattenfall eller genom att Sydkraft blir delägare i någon av Vattenfalls reaktorer . Penningersättning är det minst sannolika , enligt Affärsvärlden . Sydkraft har under en längre tid krävt ersättande produktion , inte pengar . Enligt Affärsvärlden är värdet på den första Barsebäckreaktorn mellan 5 Mdr och 7 Mdr . En kompensation till Sydkraft innebär också en förmögenhetsersättning från Vattenfall till Sydkrafts ägare . Därmed kommer avvecklingen att kosta Vattenfall minst 5 Mdr . Det motsvarar en helårsvinst för Vattenfall , eller 20 % av eget kapital . Sydkraft kommer därmed att vinna mark gentemot Vattenfall . Affärsvärlden framhåller att Sydkraft redan kanske är det starkaste bland svenska kraftbolag , främst genom sin internationella koppling till Nordtyskland . - Kristina Zetterlund 08 - 700 1005 . ( c ) Reuters Limited 1997 . 
