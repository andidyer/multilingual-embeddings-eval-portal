Enator faller på statligt misslyckande . STOCKHOLM , 3 april ( Reuter ) - IT - bolaget Enator föll på Stockholmsbörsen sedan det visat sig att näringsdepartementet inte hittat någon köpare av statens 25 - procentiga innehav i företaget . Bland annat nämns det begärda priset som för högt . " Det verkar ju som om aktieposten skulle vara för dyr enligt vad som framgår av Dagens Industri . . . och då faller naturligtvis kursen " , sade en aktiehandlare . Kursen i Enator steg relativt kraftigt förra året men har sedan årsskiftet fallit tillbaka när tveksamheter om staten skulle hitta någon köpare började sippra fram . " Personligen trodde jag nog att man skulle hitta en köpare . Men uppenbarligen så är det inte tillräckligt attraktivt . För helt klart är att kursen faller på grund av att man inte hittat någon köpare , i Enator som sådant har inget hänt som motiverar nedgången " , sade en analytiker och tillade : " Det kan också vara så att det är en för liten andel för att det ska vara intressant " . Skulle staten misslyckas med att hitta en köpare kan en försäljning över börsen eventuellt bli aktuellt . " Ska man sätta ut bolaget på börsen då går kursen ner automatiskt " , sade en annan IT - analytiker . Enators aktiekurs hade vid tretiden på torsdagen fallit med 5 , 50 kr till 164 kr , jämfört med stängning på onsdagen . - Olle Lindström 08 - 700 1015 . ( c ) Reuters Limited 1997 . 
