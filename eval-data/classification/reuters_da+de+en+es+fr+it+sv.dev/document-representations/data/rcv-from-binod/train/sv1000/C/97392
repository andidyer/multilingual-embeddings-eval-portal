NOLATO KÖPER FABRIK AV ERICSSON . STOCKHOLM , 16 sept ( Reuter ) - Nolato har tecknat ett preliminärt avtal om att köpa Ericssons plastproduktion i Kristianstad . Fabriken i Kristianstad omsätter 450 Mkr om året . " Planerad tillträdesdag ar 1 januari 1997 . Därmed kommer Nolatokoncernens resultat och resultat per aktie 1996 ej att påverkas av affären " , skriver Nolato i ett pressmeddelande . Nolato tillägger att det slutgiltiga avtalet mellan Nolato och Ericsson måste godkännas av Konkurrensverket . Enligt det preliminära avtalet tar Nolato över all verksamhet som är knuten till Ericssons tillverkning av plastkomponenter , inklusive fastighet . " Ericssons fabrik i Kristianstad har den största tillverkningen av plastkomponenter i Europa " , skriver Nolato . Hälften av produktionen är kåpor till Ericssons mobiltelefoner . Därtill tillverkas andra plastdetaljer för Ericsson . Fabriken är också underleverantör till fordonsindustrin , framför allt Volvo . " Avyttringen av plastproduktionen är ett led i Ericssons affärsområde Publik telekommunikations koncentration till kärnverksamhet kring det världsledande AXE - systemet och utvecklingen av bredbandslösningar " , skriver Nolato . I en kommentar säger Nolatos koncernchef Krister Jorlen att köpet av Kristianstadsfabriken skulle innebära att Nolato når sitt mål - att nå en omsättning på 1 , 2 Mdr - redan 1997 . Koncernen omsatte 770 Mkr i fjol . Antalet anställda ökar genom köpet med 600 från nuvarande 730 . - Henrik Alberius 08 - 700 1250 . ( c ) Reuters Limited 1996 . 
