LRF TÄNKER INTE SÄLJA I FÖRENINGSBANKEN - VD . STOCKHOLM , 23 dec ( Reuter ) - Flera av storägarna i Föreningsbanken meddelade på fredagen att de tänker byta sina preferensaktier av serie C mot noterade A - aktier i Föreningsbanken . Men enligt den största ägaren , LRF , har bytet ingenting att göra med att LRF vill sälja . " Vi har inga ambitioner att sälja , men kanske några av de andra , vad vet jag " , säger LRF : s VD Leif Zetterberg till Reuters . Enligt Zetterberg har bytet mer en teknisk aspekt , bland annat för att få upp likviditeten i A - aktien . Preferensaktierna kom till när bankkrisen var som värst och banken behövde nytt kapital för att klara livhanken . Enligt bolagsordningen har ägarna rätt att byta in sina preferensaktier mot A - aktier . " Det är också ett besked på att vi tror på banken " , säger Zetterberg . Övriga ägare som nu byter aktier i Föreningsbanken är Lantbrukarnas Trygghetsförsäkring , Slakteriförbundet och Länsförsäkringar . - Olle Lindström 08 - 700 1015 . ( c ) Reuters Limited 1996 . 
