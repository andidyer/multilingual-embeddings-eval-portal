Kalmars vinst föll till 13 Mkr kv 1 . STOCKHOLM , 24 april ( Reuter ) - Trucktillverkaren Kalmar Industries resultat före skatt sjönk under första kvartalet till 13 Mkr jämfört med 56 Mkr motsvarande period i fjol . Kalmar räknar med en viss förbättring under senare delen av 1997 men spår ändå en lägre vinst än 1996 för helåret . Försäljningen sjönk till 504 Mkr ( 674 ) samtidigt som rörelseresultatet föll till 17 Mkr ( 60 ) . " Den låga orderingången under andra halvåret 1996 har påverkat den fakturerade försäljningen , som minskade med 25 % jämfört med första kvartalet föregående år . Under denna jämförelseperiod var faktureringen hög på grund av den höga orderingången hösten 1995 " , skriver Kalmar . Under första kvartalet 1997 sjönk orderingången med 3 % till 610 Mkr . Efterfrågan har emellertid ökat jämfört med andra , tredje och fjärde kvartalet 1996 . Orderstocken har sedan årsskiftet ökat till 633 Mkr från 518 . Kassaflödet före investeringar och skatter sjönk med 45 Mkr till - 23 Mkr . Valutaeffekterna var under perioden marginella , som en effekt av koncernens policy för valutasäkring . Kalmar gjorde för helåret 1996 en vinst efter finansnetto på 170 Mkr . - Joel Dahlberg 08 - 700 1011 . ( c ) Reuters Limited 1997 . 
