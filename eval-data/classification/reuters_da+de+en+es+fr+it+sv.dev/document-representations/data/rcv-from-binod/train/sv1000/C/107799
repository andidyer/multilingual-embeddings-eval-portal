Active betalar max 250 Mkr för SBL Vaccin . STOCKHOLM , 12 maj ( Reuter ) - Active betalar 100 Mkr kontant för SBL Vaccin och ytterligare tre likvider på högst 15 Mkr vardera beroende på SBL : s omsättning fram till 1999 . Det skriver Active i ett pressmeddelande . Till detta finns avtal om tilläggsköpeskillingar om totalt 105 Mkr , knutna till läkemedelsregistreringar av SBL : s ETEC - och koleravacciner . Köpet av SBL kommer att ge resultateffekt för Active tidigast under 1999 , skriver bolaget . SBL Vaccin kommer att kräva kapitaltillskott på omkring 200 Mkr under de närmaste tre åren , ett kapitalbehov som kommer att täckas av Active . Förutsatt framgång i de kliniska prövningarna bedömer SBL , om försäljningsprognoserna uppfylls , att SBL : s vacciner efter full lansering kommer att generera kassaflöden på mer än 200 Mkr per år till SBL Vaccin . SBL satsar nu stora resurser på att vidareutveckla det egenutvecklade orala vaccinet mot ETEC - diarre . Över 40 % av ca 35 miljoner turist - och affärsresenärer drabbas årligen av diarre . En internationell lansering kan komma tidigast åren 1999 / 2000 . SBL : s koleravaccin är redan registrerat i vissa länder och beräknas börja säljas i full skala 1999 . - Jörgen Österberg 08 - 700 1008 . ( c ) Reuters Limited 1997 . 
