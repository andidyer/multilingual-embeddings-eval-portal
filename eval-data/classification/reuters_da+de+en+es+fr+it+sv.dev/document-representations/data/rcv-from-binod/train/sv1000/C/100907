RATOS KAN INLEDA INLÖSENFÖRFARANDE I JAN . STOCKHOLM , 18 dec ( Reuter ) - Efter noteringen av Scandic Hotels är 93 % av Ratos tillgångar marknadsnoterade . Detta innebär att gränsen för inlösen har överskridits . Den 15 januari presenteras en substansvärdeskommunike som kan innebära att det första inlösenförfarandet inleds . Det skriver Ratos i ett pressmeddelande . Ratos substansvärde var den 17 december 288 kr per aktie , vilket innebär att gårdagens börskurs på 213 kr per aktie betyder en substansrabatt på 26 % . Bolaget höjer även gränsen för när inlösenförfarandet utlöses till 80 % . Tidigare gällde att inlösenförfarandet utlöstes när börskursen understeg 70 % av substansvärdet . Ratosaktien har hittills under året givit aktieägarna en total avkastning på 98 % , varav 5 % kommer från utdelning , 44 % från substansvärdeökning samt 49 % genom minskning av substansrabatten , skriver Ratos . Om den genomsnittliga betalkursen på Ratos B - aktie under 15 börsdagar efter den 15 januari 1997 understiger 80 % av substansen från den 13 januari kommer Ratos styrelse att föreslå bolagsstämman att fatta beslut om inlösen . Om inlösen beslutas kommer Ratosaktier att lösas in till substansvärde . En eventuell inlösen kommer att ske genom att var tionde aktie inlöses till substansvärde . Till varje Ratosaktie läggs vid ett beslut om inlösen ett nytt instrument , inlösenrätt . Varje tiotal inlösenrätter ger rätt att lösa in en aktie i Ratos . " Om de tre nu av styrelsen beslutade inlösentillfällena utlöses och slutförs avser Ratos styrelse föreslå att ett inlösen - / återköpsförfarande per år fortsättningsvis ska genomföras om substansrabatten är för hög " , skriver bolaget . - Jörgen Österberg 08 - 700 1008 . ( c ) Reuters Limited 1996 . 
