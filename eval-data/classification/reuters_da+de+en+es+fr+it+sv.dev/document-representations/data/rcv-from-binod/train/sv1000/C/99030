PEAB KÖPER PLEIAD , NYEMITTERAR TRE PÅ TIO . STOCKHOLM , 1 nov ( Reuter ) - Peab köper Pleiad Real Estate för 545 Mkr och genomför en nyemission med företrädesrätt där tio gamla aktier ger rätt att teckna tre nya . Det skriver Peab i ett pressmeddelande . Teckningskursen i emissionen är 14 kr per aktie och är i sin helhet garanterad . Av köpeskillingen för Pleiad om 545 Mkr betalas 200 Mkr kontant och resterande 345 Mkr finansieras med ett konvertibelt förlagslån om 258 , 8 Mkr och ett förlagslån om 86 , 2 Mkr . Det konvertibla förlagslånet tecknas av Securum , Wasa Liv , SPP och AMF Pension . Förlagslånet om 86 , 2 Mkr innehåller avskiljbara teckningsoptioner och tecknas av 1 - 3 AP - fonderna . Emissionen tillför Peab 223 Mkr . Konvertibelägarna i Peab erbjuder sig att ställa ut 10 , 7 miljoner köpoptioner till de aktieägare som deltar i nyemissionen . Aktieägarna kan om fyra år köpa B - aktier i Peab för 22 , 50 kr . För varje tretal nytecknade A - och B - aktier får ägarna två köpoptioner från konvertibelägarna . Efter konvertering av det konvertibla förlagslånet samt utnyttjande av teckningsoptioner kommer antalet B - aktier i Peab öka med 21 , 2 miljoner . Pleiads fastighetsrörelse har sedan 1992 successivt avvecklats och Pleiads tillgångar utgörs idag av likvida medel om 425 Mkr , övriga finansiella tillgångar om 67 Mkr samt ett markområde i Tyskland värderat till 79 Mkr . Pleiad är fullt ut finansierat med eget kapital . Förvärvet stärker Peabs finansiella ställning , uppger bolaget . Likviditeten ökar med 450 Mkr , soliditeten stiger till 24 % från 19 % och uppgår efter fullföljd konvertering till 31 % . - Jörgen Österberg 08 - 700 1008 . ( c ) Reuters Limited 1996 . 
