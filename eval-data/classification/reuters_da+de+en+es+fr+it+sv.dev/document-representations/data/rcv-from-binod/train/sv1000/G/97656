WIBBLE VILL HA SVAR PÅ HUR ARBETSLÖSHETEN SÄNKS . STOCKHOLM , 20 sept ( Reuter ) - I dagens budget framkommer inte hur arbetslösheten ska lösas . Det sade folkpartiets Anne Wibble i riksdagsdebatten på fredagen . " Hur tänker Erik Åsbrink få ned arbetslösheten " , frågade Wibble . Wibble pekade på att lönebildningen , arbetsmarknadens flexibilitet , energiområdet , pensionssystemet är områden som inte får skjutas på framtiden . " Men det står inget om det . Det är illavarslande att man inte vet vad man vill " , sade Wibble . Hon pekade också på att pensionsreserverna räknas in i den offentliga sektorn . " Men det är pensionärernas pengar och inte statens " , sade hon . - Barbara Taltavull 08 - 700 1010 . ( c ) Reuters Limited 1996 . 
