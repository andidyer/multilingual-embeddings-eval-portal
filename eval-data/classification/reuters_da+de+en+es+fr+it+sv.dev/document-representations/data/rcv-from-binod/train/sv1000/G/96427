JK SKA UTREDA KONTROLL I LANDSTING , KOMMUNER . MALMÖ , 21 aug ( Reuter ) - Regeringen ger justitiekanslern , JK , i uppdrag att studera det kontrollsystem som finns i kommuner och landsting . Det sade statsminister Göran Persson vid Kommek 96 . Bakgrunden är den senaste tidens avslöjanden om missbruk av offentliga medel . " Någonting i systemet är fel när det gång efter annan kan inträffa sådant trots det känts till i organisationerna " , sade Persson . JK ska enligt Persson utreda detta skyndsamt och lämna svar i februari . " Om vi inte snabbt och resolut städar undan detta kan det växa till en böld i samhällskroppen " , sade han . - Erik Aronsson 08 - 700 1071 . ( c ) Reuters Limited 1996 . 
