STYRKA I ASTRA PÅ KORT SIKT - M STANLEY . STOCKHOLM , 2 dec ( Reuter ) - Astra - aktien kan på kort sikt stiga ytterligare , skriver den amerikanska investmentbanken Morgan Stanley i en kommentar daterad 26 november . Morgan Stanley har en riktkurs på 320 kr för Astra men räknar med att aktien kan stiga över denna nivå . " Vi tror att nuvarande momentum kan driva aktien förbi vår målkurs , särskilt som valutan inte längre har samma negativa effekt på resultatet som tidigare under 1996 . . . Vi behåller därför vår rekommendation ' outperform ' " , skriver investmentbanken . Fundamentalt anser Morgan Stanley att dagens värdering av Astra på ett riktigt sätt reflekterar den risk för minskad tillväxt som Losecpatentets utgång kan innebära . - Joel Dahlberg 08 - 700 1011 . ( c ) Reuters Limited 1996 . 
