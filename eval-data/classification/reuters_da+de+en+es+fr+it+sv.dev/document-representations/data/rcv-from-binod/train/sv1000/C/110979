Mobiltelefoner kan sänka LM ' s bruttomarginal . STOCKHOLM , 24 juli ( Reuter ) - Ericssons bruttomarginal kan komma att gå ned till följd av att affärsområdet Mobiltelefoner och Terminaler ökar så pass kraftigt och detta affärsområde har en lägre bruttomarginal än övriga affärsområden . Det sade Ericssons controller Johan Fant vid en telefonkonferens på torsdagen . " Eftersom Mobiltelefoner och Terminaler har en lägre bruttomarginal än övriga Ericsson kommer vi teoretiskt se en fallande bruttomarginal i koncernen om vi fortsätter att växa med 100 % i Mobiltelefoner och Terminaler då affärsområdets relativa vikt i koncernen ökar " , sade Fant . - Jörgen Österberg 08 - 700 1008 . ( c ) Reuters Limited 1997 . 
