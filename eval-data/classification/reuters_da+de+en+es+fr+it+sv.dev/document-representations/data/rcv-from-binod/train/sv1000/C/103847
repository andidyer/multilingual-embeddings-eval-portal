SKÖRDETID FÖR ASSIDOMÄN UNDER 1998 / 99 . STOCKHOLM , 20 feb ( Reuter ) - Skogskoncernen AssiDomän räknar med ett mycket starkt kassaflöde 1998 / 99 . Ett högt kapacitetsutnyttjande och god efterfrågan ska leda till detta . Det sade AssiDomäns koncernchef Lennart Ahlgren på en presskonferens på torsdagen . " Vi räknar med ett mycket starkt kassaflöde 1998 och 1999 " , sade han utan att vilja precisera uttalandet . De stora investeringsprogrammen under de gångna åren börjar gå mot sitt slut och pågående investeringar beräknas vara avslutade under utgången av 1997 . Därmed kan AssiDomän höja kapacitetsutnyttjandet 1998 / 99 . " Det är det här vi har planerat för " , sade Ahlgren . Under 1997 ligger AssiDomäns investeringsprognos på 5 - 8 Mdr och under 1998 och 1999 är prognosen 2 Mdr per år . - Olle Lindström 08 - 700 1015 . ( c ) Reuters Limited 1997 . 
