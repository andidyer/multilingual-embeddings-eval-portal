Ercsson överväger ny fabrik i Kina - G - P . STOCKHOLM , 24 april ( Reuter ) - Ericsson kan tänka sig att starta en fabrik i Kina för tillverkning av mikrovågslänkar , skriver Göterborgs - Posten . " Det kan bli tal om egen tillverkning i Kina . Men det vet vi inte ännu . Just nu marknadsför vi våra produkter i området och hoppas att efterfrågan ska öka " , säger Henrik Brehmer , informationschef på Eriksson Microwave Systems i Mölndal till tidningen . Sedan ett halvår har Ericsson Microwave Systems en person stationerad i södra Kina och inom kort åker ytterligare en person ner för att delta i marknadsföringen . " I södra Kina finns redan Ericssons enskilt största kund , en teleoperatör . Vi hoppas naturligtvis att vi kan hänga med och sälja våra mikrovågslänkar " , säger Brehmer . Den nya generationen mikrovågslänkar , Mini - Link , är en av koncernens storsäljare . Länkarna monteras fast på hustak , master eller husväggar . Med deras hjälp överförs datakommunikation och tal . De tillverkas i Borås och hittills har bolaget sålt 65 . 000 länkar till 90 olika länder . - Peter Fellman 08 - 700 1007 . ( c ) Reuters Limited 1997 . 
