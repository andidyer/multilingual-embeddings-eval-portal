BOLIDEN , SCQ FÅR MAJORITET I NAN EFTER EMISSION . STOCKHOLM , 20 jan ( Reuter ) - Boliden och Adolf Lundinföretaget South Atlantic Resources ( SCQ ) kommer att ha en majoritet i prospekteringsföretaget North Atlantic Resources ( NAN ) efter en nyemission som planeras i vår . Det sade Bolidens VD Anders Bulow på en presskonferens på måndagen . Han kunde dock inte exakt redogöra för hur ägarstrukturen blir . " Det vi vet är att en majoritet ska ägas tillsammans med South Atlantic Resources . . . Vi kommer att ta in en viss del av kapitalet på marknaden . Det är helt klart " , sade Bulow . Boliden och SCQ poängterade att NAN blir ett fristående bolag . " Det blir ett fristående företag som ska finansieras separat " , sade Adolf Lundin , ordförande i SCQ . - Joel Dahlberg 08 - 700 1011 . ( c ) Reuters Limited 1997 . 
