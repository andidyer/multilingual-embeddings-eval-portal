REALIA KÖPER 20 FASTIGHETER FÖR 430 MKR . STOCKHOLM , 16 jan ( Reuter ) - Realia köper 20 fastigheter för totalt 430 Mkr . Realias resultat påverkas mycket positivt med 22 Mkr av affären . Det skriver företaget i ett pressmeddelande . Realias kassaflöde förbättras före amortering med 26 Mkr och efter amortering med 3 Mkr . Finansieringen av köpet sker dels genom en nyemission riktad till Kungsleden och dels genom nya hypotekslån . Den riktade nyemissionen avser 6 miljoner B - aktier och emissionsbeloppet uppgår till 60 , 0 Mkr med en emissionskurs på 10 kr . Kungsleden har avtalat om vidareplacering av de nyemitterade aktierna . De 20 fastigheterna har sammanlagda hyresintäkter på 56 Mkr och köpet uppges i pressmeddelandet " ligga i linje med Realias strategi att växa inom sina huvudmarknader . " Förutom köpet av de 20 fastigheterna har Realia tecknat avtal med Kungsleden om förvärv av två bostadsfastigheter . Köpeskillingen för den affären uppgår till 55 Mkr och den totala ytan till 7 . 100 kvm . - Henrik Persson 08 - 700 1011 . ( c ) Reuters Limited 1997 . 
