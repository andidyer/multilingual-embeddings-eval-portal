SCANIAS LASTBILAR TAR MARKNADSANDELAR . STOCKHOLM , 7 nov ( Reuter ) - Scanias orderingång på lastbilar från de västeuropeiska marknaderna minskade med 4 % jämfört med de nio första månaderna förra året . Marknadsandelen steg till 15 , 4 % ( 14 , 4 ) , skriver Scania i sin delårsrapport . Orderingången i Västeuropa under det tredje kvartalet då 4 - serien fanns tillgänglig på marknaden låg väsentligen på samma nivå som motsvarande period förra året . I Sydamerika minskade orderingången med cirka 20 % jämfört med 1995 . I Brasilien föll antalet levererade lastbilar med 5 . 500 till 10 . 100 . Marknadsandelen i Brasilien ökade dock till 37 , 5 % ( 33 , 9 ) . Storbritannien var fortsatt Scanias största marknad med 4 . 487 ( 4 . 105 ) registrerade lastbilar . Marknadsandelen uppgick till 18 , 2 % ( 16 , 7 ) . I Tyskland , Europas största lastbilsmarknad , minskade den totala lastbilsförsäljningen med 4 % till 29 . 300 bilar under årets första nio månader . Scania ökade sin marknadsandel något till 7 , 8 % ( 7 , 7 ) . Den nordiska marknaden växte med mer än 20 % till 10 . 200 lastbilar . Registreringen av Scanialastbilar ökade med mer än 30 % vilket ökade marknadsandelen till 36 , 8 % ( 34 , 1 ) . I Sverige ökade registreringarna med dryga 85 % . För marknaderna i Asien låg faktureringen på samma nivå som motsvarande period föregående år , Leveranserna till Malaysia och Sydkorea mer än fördubblades , medan försäljningen till Taiwan och Indonesien minskade kraftigt under året . - Jörgen Österberg 08 - 700 1011 . ( c ) Reuters Limited 1996 . 
