SKF levererar hjullager till Toyota . STOCKHOLM , 26 juni ( Reuter ) - SKF ska för första gången leverera hjullager till den japanska biltillverkaren Toyota Motor Corporation . Kontraktet innebär att SKF direktlevererar till Toyotas japanska bilproduktion , skriver SKF i ett pressmeddelande . Toyota har en planerad totaltillverkning på omkring 5 miljoner bilar i Japan i år . Toyota har valt lagret Hub Unit 1 , där viktiga lagerfunktioner har byggts in i en kompakt enhet . Lagret är smort och tätat för fordonets hela livslängd . Toyota kommer att montera lagren i framhjulen på den modell som i Japan säljs under namnet Ipsum och i Europa under beteckningen Picnic . Bilarna är så kallade MPV - bilar ( Multi Purpose Vehicle ) . Förra året blev det klart med leveranser av hjullager till Suzuki . - Jörgen Österberg 08 - 700 1008 . ( c ) Reuters Limited 1997 . 
