SNABBANALYS - KPI steg med 0 , 5 % i april . STOCKHOLM , 14 maj ( Reuter ) - Här följer kommentarer från ekonomer och analytiker efter SCB : s publicering av KPI för april . Månadstakten var 0 , 5 % och årstakten var 0 , 2 % . Enligt Reuters enkät låg marknadens förväntningar på en ökning på 0 , 2 % mellan mars och april samt en inflationsårstakt på 0 , 0 % . PETER GRANQUIST , SPARBANKEN : " Det var i linje med våra förväntningar . Det kommer nog att tolkas negativt eftersom siffrorna ligger över marknadens förväntningar . Månadssiffran påverkas inte av metodförändringen . Vi vet ju att kronan har försvagats och att kaffe - och livsmedelspriserna har gått upp samt ett hyrorna höjts . " ANDERS HÄHNEL , ARAGON : " Det var högre än väntat men å andra sidan så är det nya varor som börjar komma in och importpriserna slår igenom . Jag tror att priserna kommer att stiga långsamt och att vi får se en högre årstakt i sommar . Det här visar att ökad efterfrågan i Sverige slår igenom direkt på KPI och jag tror att efterfrågan kommer att fortsätta att öka vilket kommer att ge en högre inflationstakt . " TOMAS POUSETTE , NORDBANKEN : " Lite högre än vår prognos , vi hade 0 , 3 % i progosen . Under förra året trodde vi ständigt på lite högre inflation än vad som blev fallet . Nu har vi prognostiserat lite under både i mars och april . Frågan är om priserna inte stiger lite snabbare än vad vi hade väntat oss . Men det inte frågan om någon inflationsbomb . Jag skulle vi tro att vi kommer upp i 1 % för helåret . " - Stockholmsredaktionen 08 - 700 1018 . ( c ) Reuters Limited 1997 . 
