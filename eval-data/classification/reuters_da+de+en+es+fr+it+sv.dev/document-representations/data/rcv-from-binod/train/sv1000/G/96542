REGERINGEN LAGSTIFTAR OM ARBETSRÄTTEN . STOCKHOLM , 23 aug ( Reuter ) - Regeringen kommer inom några veckor att presentera ett förslag till lagrådsremiss för en moderniserad arbetsrätt , enligt ett pressmeddelande från arbetsmarknads - departementet . " Min förhoppning är att förändringarna ska kunna träda i kraft redan vid årsskiftet " , säger biträdande arbetsmarknadsminister Ulrica Messing i en kommentar . Messing vill idag inte lämna några detaljer kring vilka förändringar i arbetsrätten som kan bli aktuella . Ulrika Messing säger sig vara besviken på att arbetsmarknadens parter på den privata sidan inte lyckats komma överens . " Det är ett misslyckande för både arbetsgivarna och de fackliga organisationerna " , säger Messing . Messing fortsätter att hålla kontakt med parterna inom det statliga och kommunala området där förhandlingarna fortsätter . - Stefan Wictorin 08 - 700 1071 . ( c ) Reuters Limited 1996 . 
