Ångpanneföreningens vinst 33 , 5 Mkr . STOCKHOLM , 19 aug ( Reuter ) - Ångpanneföreningens vinst efter finansnetto minskade till 33 , 5 Mkr , jämfört med 52 , 7 Mkr för motsvarande period i fjol , skriver koncernen i sin halvårsrapport . Helårsresultatet för bolaget bedöms ligga i intervallet 60 - 70 Mkr eller ca 8 kr per aktie . Omsättningen ökade marginellt till 556 Mkr ( 550 ) , medan vinstmarginalen minskade till 6 , 0 % ( 9 , 4 ) . Konsultrörelsens vinst halverades till 25 , 8 Mkr ( 54 , 0 ) , även om försäljningen ökade till 623 Mkr ( 603 ) . Affärsområdet Process och Miljös vinst minskade kraftigt till 5 Mkr ( 20 ) , främst till följd av en nedgång av massa - och pappersindustrins investeringar . Affärsområdet Energi och VVS : s vinst rasade till 3 Mkr ( 11 ) på grund av byggmarknadens låga aktivitet . Affärsområdet Kontroll och Besiktning har fortsättningsvis stora svårigheter och gjorde en förlust på 13 Mkr ( - 13 Mkr ) . " Konkurrensen inom det tidigare statliga monopolområdet kontroll och besiktning var fortsatt mycket hård med stor prispress som resultat . Tecken finns dock att marknaden börjar stabiliseras - om än i långsam takt " , skriver bolaget . Affärsområdet genomförde kostnadsreducerande åtgärder under andra kvartalet för att förbättra konkurrenskraften och nå positivt resultat . - Peter Fellman 08 - 700 1016 . ( c ) Reuters Limited 1997 . 
