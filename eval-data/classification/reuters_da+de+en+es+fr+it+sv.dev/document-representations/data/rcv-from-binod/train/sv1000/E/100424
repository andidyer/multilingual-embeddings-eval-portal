KI HAR ÖVERSKATTAT STATLIGA BRUTTOSKULDEN - H & Q . STOCKHOLM , 9 dec ( Reuter ) - Konjunkturinstitutet ( KI ) har överskattat den offentliga sektorns bruttoskuld , enligt Maastrichtavtalets definition , med 20 - 25 Mdr under 1996 , vilket motsvarar 1 - 1 , 5 % av BNP . Det skriver Hagstömer & Qviberg i sitt marknadsbrev . " Detta medför att bruttoskulden sjunker samtliga år mellan 1994 och 1997 . Det låter som en detalj men kan ha stort symbolvärde i samband med att EU - länderna utvärderas inför EMU våren 1998 " , skriver Hagstömer & Qviberg . KI : s beräkning av statsskulden till 1416 Mdr för helåret 1996 ser högt ut med tanke på att skulden var 1395 Mdr i slutet av november och Riksgäldens beräknade lånebehov under december uppgår till knappt 10 Mdr , anser Hagstömer & Qviberg . Fondkommissionärsfirman räknar med att KI underskattat AP - fonden innehav av statspapper , som är en av de poster som dras av från statsskulden för att räkna fram bruttoskulden , med 15 Mdr för 1996 . KI räknar dessutom med att staten 1998 börjar föra över 12 Mdr årligen till hushållen från den så kallade premiereserven . " Det troligaste är att systemet inte kan träda i kraft förrän 1999 , först då kan det bli aktuellt med utbetalningar . Det betyder att bruttoskulden 1998 och därefter ska vara ytterligare en halv procentenhet lägre än vad KI räknat med " , tror Hagströmer & Qviberg . - Barbara Taltavull 08 - 700 1019 . ( c ) Reuters Limited 1996 . 
