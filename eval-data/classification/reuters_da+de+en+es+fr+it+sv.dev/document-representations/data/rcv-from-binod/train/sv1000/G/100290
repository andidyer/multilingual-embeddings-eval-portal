REGERING DISKUTERAR BOTNIABANAN MED REGIONER . STOCKHOLM , 5 dec ( Reuter ) - Regeringen kommer att utse en handlingsman som ska förhandla om att få regionala och kommunala pengar till bygget av Botniabanan mellan Sundsvall och Umeå . Det sade kommuniktionsminister Ines Uusmann vid en presskonferens i samband med presentationen av den tioåriga infrastrukturpropositionen på torsdagen . " Handlingsmannens uppgift är att få med lokala och regionala pengar för detta . Han ska arbeta skyndsamt och ha ett förslag till finanisering klar till vårpropositonen " , sade Uusmann Regeringen har fått positiva signaler från regionen kring projektet . " Det är ett positivt intresse från kommuner och landsting i att delta och även från näringslivets sida i regionen . De är mycket klara över vad det handlar om " , sade Uusmann . Hon ville dock inte gå in på detaljerna . " Hur mycket regionen ska stå för ligger i handlingsmannens uppdrag att klargöra . Det mesta finansieras dock av statliga medel " , sade Uusmann . Den politiskt sakkunnige i frågan , Lars Nilsson , jämförde med uppläggningen kring citytunneln i Malmö . " Uusmann har jämfört detta med citytunneln . I det fallet hostade regionen upp 20 procent av anläggningskostnaderna " , sade Nilsson . De totala kostnaden för Botniabanan är beräknad till cirka 10 Mdr . Resultatet av handlingsmannens diskussioner kommer att vara mycket avgörande för om projektet blir av . " Vår ambition är att Botniabanan ska bli av . När handlingsmannen kommer tillbaka tar regeringen ställning till projektet " , sade Nilsson . Enligt Uusmann är bygget av Botniabanan samhällsekonomiskt lönsam . " Det är faktiskt inte så att Botniabanan är ett samhällsekonomiskt olönsamt projekt . Men på grund av den knappa ramen måste vi göra på det här sättet " , konstaterade Uusmann . - Peter Fellman 08 - 700 1007 . ( c ) Reuters Limited 1996 . 
