PRIPPS KOMMENTERAR INTE UPPGIFTER OM PEPSI . STOCKHOLM , 10 feb ( Reuter ) - Pripps kommenterar inte uppgifterna om att bolaget förhandlar med Pepsi om samarbete . Göran Orre , Pripps informationsdirektör , betonar att Pripps avtal med Coca - Cola gäller hela 1997 . " Det finns ingen anledning att spekulera i annat samarbete " , säger Orre till Reuters . Dagens Industri skrev på lördagen att Pripps ligger i förhandlingar med Pepsi om samarbete . Pripps kommer att producera Coca - Cola i Sverige fram till den 31 december 1997 . I Norge kommer produktionen att fortsätta fram till september 1998 , med en option att förlänga avtalet till december samma år . Enligt Orre svarar Coca - Cola för ca 30 % av Pripps omsättning i Sverige och Norge . Bortfallet av Coca - Cola innebär minskade marknadsandelar för Pripps . " I Sverige har Pripps nästan 60 % på läsk och mineralvatten och på öl har Pripps drygt 40 % i marknadsandelar " , säger Orre . Efter skilsmässan med Coca - Cola kommer marknadsandelen på läsk att krympa till 20 % , uppger Orre . Pripps kommer då att koncentrera verksamheten till egna varumärken . På frågan om bolaget kan tänka sig att utöka sortimentet för att inkludera till exempel en egen cola - läskedryck , svarar Orre : " Det får vi ta ställning till då . " Volvo äger 49 % i Pripps Ringnes . - Kristina Zetterlund 08 - 700 1005 . ( c ) Reuters Limited 1997 . 
