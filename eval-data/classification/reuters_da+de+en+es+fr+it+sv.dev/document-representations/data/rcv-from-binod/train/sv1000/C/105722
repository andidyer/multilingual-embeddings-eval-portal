Näckebro säljer utlandsfastigheter . STOCKHOLM , 27 mars ( Reuter ) - Fastighetsbolaget Näckebro för förhandlingar om försäljningar av utlandsfastigheter motsvarande 750 Mkr . Det innebär 75 % av utlandsbeståndet , skriver Näckebro i ett pressmeddelande . Förhandlingarna är ett steg i Näckebros strategi att avveckla fastigheter för 2 Mdr , varav hälften i utlandet . " Vi är inne i djupa diskussioner med olika parter vilka vi bedömer ska vara klara inom 2 - 3 månader " , säger Näckebros VD Lennart Schönning . De fastigheter som är aktuella för försäljning är bland annat Näckbros samtliga sex fastigheter i Holland . Det andra paketet som är aktuellt består av åtta mindre fastigheter i Storbritannien , dock inte i London där Näckebro kommer att behålla sitt bestånd . Köpcentret Lietoppen i Norge är också nära en försäljning . Centret är nu fullt uthyrt och det är främst norska investerare som visat intresse , skriver Näckebro . - Henrik Persson 08 - 700 1011 . ( c ) Reuters Limited 1997 . 
