Konjunktur viktigast för minskat lånebehov - RGK . STOCKHOLM , 18 juni ( Reuter ) - Den viktigaste förklaringen till det minskade staliga lånebehovet är den underliggande ekonomiska utvecklingen som mer än väl motverkar effekterna av att tillfälliga nettoinbetalningar minskar kraftigt . Det skriver Riksgäldskontoret i sin prognos över lånebehovet 1998 . " Denna minskar lånebehovet med ca 35 Mdr , vilket mer än uppväger att de tillfälliga inbetalningarna minskar med 20 Mdr " , skriver Riksgälden . De tillfälliga inbetalningarna beräknas i prognosen till 25 Mdr 1998 , mot 45 Mdr 1997 och 65 Mdr 1996 . Under 1998 räknar Riksgälden med att premiereservmedel ska minska lånebehovet med ca 12 Mdr medan intäkter från utförsäljningar av statlig egendom samt utdelningar bidrar med ca 15 Mdr . Nettolånebehovet 1998 spås bli - 10 Mdr till 0 Mdr , jämfört med 0 - 10 Mdr under 1997 . - Erik Aronsson 08 - 700 1010 . ( c ) Reuters Limited 1997 . 
