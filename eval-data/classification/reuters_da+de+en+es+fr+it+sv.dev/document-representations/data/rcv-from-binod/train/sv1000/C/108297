Extra kostnader bakom NetComs förlust . STOCKHOLM , 22 maj ( Reuter ) - Högre kostnader för marknadsföring inom Comviq samt uppstartningskostnader för bolag i Norge och Danmark förklarar NetComs oväntat svaga resultat under första kvartalet . Det säger finansdirektör Jörgen Latte till Reuters " Rörelseresultatet låg på 81 Mkr jämfört med 122 Mkr första kvartalet 1996 . I det har vi haft ökade marknadsföringsaktiviteter på omkring 60 Mkr som vi inte hade första kvartalet 1996 . Dessutom har vi haft uppstartningskostnader i Norge och Danmark på ca 40 Mkr " , säger Latte . De ökade marknadsföringskostnaderna beror bland annat på lanseringen av ett betalkort för mobiltelefoner . " Vi tar dessa kostnader på en gång och det påverkar ju resultatet " , säger Latte . Fram till dags dato har 100 . 000 kort sålts och den större delen av detta har kommit under andra kvartalet . Enligt Latte kommer Comviq att göra allt för att kunna ta emot nya betalkortskunder . " Men det finns här en kapacitetsaspekt att ta hänsyn till " , påpekar Latte . Enligt NetCom är samtalsvolymen för betalkortskunderna ungefär lika stor som för resten av Comviqs kunder men med en större andel inkommande samtal . Betalkortskunderna har också den fördelen för Comviq att köpet av kortet inte är knutet till köp av en telefon , vilket gör att det inte blir några kostnader för återförsäljarprovision . - Joel Dahlberg 08 - 700 1007 . ( c ) Reuters Limited 1997 . 
