REGERINGEN SÄTTER PARTITAKTIK FÖRE SAKFRÅGAN - KD . STOCKHOLM , 3 feb ( Reuter ) - Regeringen sätter partitaktik före sakfrågan , skriver kristdemokraternas förhandlare Dan Ericsson i en kommentar till beslutet att lämna överläggningarna om energipolitiken . Han skriver att regeringen övergivit den inriktning som tidigare fanns i överläggningarna om tillförsel / hushållning innan avstängningen av en reaktor genomförs , en övergång till ett ekologiskt hållbart energisystem och en bred och trovärdig uppgörelse . " Ett fortsatt partipolitiskt schackrande om energipolitiken och en dragkamp under kommande valrörelse vore sannolikt till stor skada för svenskt näringsliv och svensk arbetsmarknad " , skriver Ericsson . - Henrik Alberius 08 - 700 1250 . ( c ) Reuters Limited 1997 . 
