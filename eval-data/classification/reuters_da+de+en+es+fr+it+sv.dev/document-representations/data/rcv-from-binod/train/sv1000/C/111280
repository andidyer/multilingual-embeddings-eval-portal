Latinamerika lyfte Scanias vinst kv . 2 . STOCKHOLM , 4 aug ( Reuter ) - Den kraftiga tillväxten på den latinamerikanska marknaden fortsatte samtidigt som prisnivån förbättrades vilket gjorde att Scanias resultat på denna marknad ökade . Scania förbättrade koncernens rörelseresultat med 139 Mkr jämfört med första kvartalet . " Resultatförbättringen var i huvudsak hänförlig till Latinamerikaverksamheten , som en följd av högre volym samt förbättrade marginaler " , skriver Scania i halvårsrapporten . Scanias orderingång för lastbilar på den latinamerikanska marknaden steg med 45 % under första halvåret medan leveranserna ökade med 39 % . Faktureringen steg med ca 30 % till 5 . 482 lastbilar och bussar . I Brasilien växte lastbilasmarknaden med 33 % medan Scanias leveranser ökade 40 % . Marknadsandelen ökade därmed till 41 , 5 % från 37 , 5 % . Antalet registrerade Scanialastbilar ökade med 47 % till 3 . 432 . Kassaflödet i Latinamerikaverksamheten var negativt till följd av ökade investeringar inför omställningen till den nya lastbils - och bussprogrammet . Koncernens investeringar ökade till 1 . 352 Mkr ( 1 . 021 ) . Ökningen avsåg i sin helhet Latinamerika och främst övergången till det nya lastbils - och bussprogrammet . - Lena Torlegård 08 - 700 1112 . ( c ) Reuters Limited 1997 . 
