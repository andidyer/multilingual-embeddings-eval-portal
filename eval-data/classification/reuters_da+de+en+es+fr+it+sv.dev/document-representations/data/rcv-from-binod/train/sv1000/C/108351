Novare Kapital köper 20 % av NST . STOCKHOLM , 23 maj ( Reuter ) - Investors dotterbolag Novare Kapital köper via en riktad nyemission 20 % av aktierna i Nordic Sensor Technologies ( NST ) , skriver Investor i ett pressmeddelande . Genom nyemissionen tillförs NST 5 Mkr . Kapitaltillskottet kommer primärt att användas för att vidareutveckla företagets produkt ' den elektroniska näsan ' samt öka marknadsbearbetningen i Europa . " Genom kapitalförstärkning från Novare Kapital , samt den kompetens och det kontaktnät som denna nya ägare tillför , står NST väl förberett för en snar internationell expansion " , säger NST : s VD Andreas Bunge . Företaget utvecklar och marknadsför den ' elektroniska näsan ' , ett analysinstrument som kan tränas att känna igen dofter och andra gasemissioner . Idag finns kunderna huvudsakligen inom livsmedelsindustrin . Framtida tillämpningsområden finns också inom miljöforskning och medicinsk teknik . - Peter Fellman 08 - 700 1007 . ( c ) Reuters Limited 1997 . 
