Munters säljs nog på börsen - Incentive . STOCKHOLM , 11 aug ( Reuter ) - Incentive avser att börsnotera Munters genom en utförsäljning på börsen . Det sade Incentives VD Mikael Lilius vid en presskonferens på måndagen . " Vi utgår nog ifrån att vi säljer ut det på börsen " , sade Lilius , som därmed ser en utdelning till aktieägarna som ett mindre troligt alternativ . Lilius ville inte ge någon tidsplan för utförsäljningen , men indikerade att det kan gå ganska fort . " Orderingången är bra och lönsamheten är på väg åt rätt håll . . . Det är rätt läge att undersöka en börsnotering " , sade han . Lilius upprepade bolagets avsikt att koncentrera sig på medicinsk teknik . " Vi är klart inriktade på medicinsk teknik och vi behåller resterande delar så länge de skapar värde " , sade han . - Joel Dahlberg 08 - 700 1007 . ( c ) Reuters Limited 1997 . 
