AMS kan avvecklas på ny arbetsmarknad - SAF . STOCKHOLM , 19 juni ( Reuter ) - Arbetsgivarföreningen SAF presenterar i en färsk rapport en ny inriktning för arbetsmarknaden där bland annat nuvarande arbetsmarknadsstyrelsen AMS är onödig . Det säger Lars Jilmstad , projektledare på SAS informationsavdelning , till Reuters . " I första hand föreslår vi en ganska kraftig bantning av AMS . Den tredjedel av de 38 Mdr som idag satsas på arbetsmarknadspolitiken kan omedelbart avvecklas och resterande bidrag kan gradvis minskas " , säger Jilmstad . SAF förespråkar i stället en politik som leder till att det inte behövs någon arbetsmarknadspolitik . " Vi föreslår sådana strukturella förändringar och skatteförändringar att arbetsmarknadspolitiken blir onödig , vilket betyder att AMS kan avvecklas " , säger Jilmstad . SAF lyfter fram tre viktiga områden i AMS verksamhet . För det första förmedlingsverksamheten , för det andra att ubildningen inriktas mot branscher där det är brist på arbetare och för det tredje att förankra långtidsarbetslösa in i ordnad verksamhet . - Peter Fellman 08 - 700 1016 . ( c ) Reuters Limited 1997 . 
