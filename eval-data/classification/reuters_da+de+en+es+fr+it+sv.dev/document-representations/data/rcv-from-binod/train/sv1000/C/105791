TV4 startar regional reklam 1998 - VD . STOCKHOLM , 1 april ( Reuter ) - TV4 kommer att kunna sända regional reklam med ny teknik under 1998 . Satsningen kommer att kosta bolaget 10 Mkr över en period på två år . Det säger TV4 : s VD Christer Forsström i en intervju med Reuters . " Vi kommer att få ett förädlingsvärde som är högre när vi säljer regional reklam " , säger Forsström . TV4 kommer att dela upp Sverige i sex regioner 1998 vilka parallellt kommer att kunna sända lokal reklam . Som mest kan tekniken klara av 52 olika områden med olika sändningar på samma gång . Forsström kan tänka sig att TV4 utökar regionuppdelningen till 30 regioner om två år från de intiala sex regionerna 1998 . Enligt Forsström kan den regionala reklamens marknadspotential ligga mellan 500 och 1 . 000 Mkr inom en femårsperiod . Forsström betonar att lokal och regional reklam öppnar möjligheten för utbudsreklam . Varumärkesreklam , som framhäver och skapar en profil kring en produkt , svarar för närvarande för 75 - 80 % av den totala TV - reklammarknaden på 2 , 4 mdr , enligt Forsström . - Kristina Zetterberg 08 - 700 1005 . ( c ) Reuters Limited 1997 . 
