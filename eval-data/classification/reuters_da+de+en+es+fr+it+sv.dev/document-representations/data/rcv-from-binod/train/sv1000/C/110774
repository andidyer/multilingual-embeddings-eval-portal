Losec i linje med förväntan - Astra . STOCKHOLM , 17 juli ( Reuter ) - Ökningen i Losec - försäljningen i USA under andra kvartalet i år avspeglar försäljningstrenden i marknaden . Det säger Astras informationschef Staffan Ternby till Reuters . " Jag tror att försäljningsökningen på 28 % ganska väl återspeglar trenden i marknaden . Den ligger nära ökningen i receptförskrivning på 30 % " , säger Staffan Ternby . Ökningen i receptförskrivning av Losec var också i linje med Astras förväntningar . " Det är den underliggande trendsiffran receptförskrivningar som är intressant . Den ligger enligt vår förväntan " , säger Staffan Ternby . Vidare menar han att försäljningsminskningen kan förklaras av att grossisterna har avyttrat lager . Dock är det svårt att förutspå inverkan på följande kvartal . " Faktureringen sker per kvartal , och försäljningsminskningen är till viss del lagerminskningar hos grossister . Hur dessa kommer att agera nästa kvartal går inte att förutspå " , säger Ternby . Att försäljningen var sämre än förväntat ser Ternby inte som ett bra skäl till att aktiekursen går ned . " Folk köper aktien på förväntan och säljer på händelser . Så brukar det vara med Astra - aktien " , sade Ternby . - Elisabeth Kark 08 - 700 1008 . ( c ) Reuters Limited 1997 . 
