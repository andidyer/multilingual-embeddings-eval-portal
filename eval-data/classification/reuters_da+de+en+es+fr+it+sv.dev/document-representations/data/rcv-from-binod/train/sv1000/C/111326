Saab Autos förlust ökade till 600 Mkr . STOCKHOLM , 5 aug ( Reuter ) - Investors och General Motors delägda bolag Saab Automobile gjorde en förlust före skatt på 600 Mkr för årets sex första månader , jämfört med en förlust på 428 Mkr under motsvarande period i fjol . Rörelseförlusten försämrades till 394 Mkr från 95 Mkr under första halvåret förra året . Rörelsemarginalen föll till - 3 , 3 % ( - 0 , 9 % ) då försäljningen ökade något till 10 . 975 Mkr ( 10 . 132 ) . Saab Autos VD Robert W . Hendry spår även att lönsamheten kommer att vara fortsatt pressad under det andra halvåret i år . " För andra halvåret i år förväntar vi oss i enlighet med vad vi tidigare indikerat , att pågående produktutveckling och initiativ inom marknadsföringen ( inkluderande kostnader av engångskaraktär för lanseringen av nya Saab 9 - 5 ) kommer att fortsätta pressa tillbaka vår lönsamhet " , skriver Hendry i en kommentar . Under halvåret steg Saabs försäljning till kund till 50 . 800 bilar , motsvarande en ökning på 3 % . Kraftigt ökad försäljning noterades i Holland ( + 37 % ) , Storbritannien ( + 26 % ) , Sverige ( + 20 % ) och i Tyskland ( + 15 % ) . Hendry pekar på att resultatet tyngts av satsningar på marknadsföring och att dessa satsningar ska ge resultat på Saabs nyckelmarknader i ett längre perspektiv . " Medan denna satsning påverkat vårt resultat negativt i det korta perspektivet har det varit tillfredsställande att notera den ökande försäljningen på flera av dessa marknader under halvåret " , säger han . - Jörgen Österberg 08 - 700 1008 . ( c ) Reuters Limited 1997 . 
