Carnegie lägger ned kraftmäklarverksamhet . OSLO , 2 april ( Reuter ) - Carnegie mäklade sitt sista kraftkontrakt onsdag före påsk . Firman har beslutat att lägga ned sin kraftmäklarverksamhet . Det säger Gunnar Fabricius på Carnegie till Reuters . Carnegie menar att de antingen måste satsa 100 % på kraft eller lägga ned verksamheten . " I en avvägning mellan de två alternativen beslutade firman att satsa på sin kärnverksamhet , nämligen aktier " , säger Fabricius . " Skulle vi satsa på kraft , skulle vi med tiden starta tradingverksamhet och det skulle innebära en mer expansiv satsning " , lägger han till . Carnegie tjänade pengar på sin kraftmäklarverksamhet och Fabricius är nöjd med firmans insats på området . " Under slutet av perioden kom vi in bra på marknaden " , säger Fabricius . Redan under sommaren 1994 startade Carnegie sin satsning på kraftmarknaden . Firman gick in med ett långsiktigt engagemang , men det verkar som utvecklingen gått något långsamt . " Avregleringen i Sverige blev utsatt efter att socialdemokraterna kom till makten . Marknaden kunde ha fått en bättre start " , säger Fabricius . Han menar emellertid att marknaden ser mycket spännande ut och utesluter inte att han tänker fortsätta som kraftmäklare . " Jag ska ta ett beslut om vad jag vill göra under de närmaste veckorna " , säger han . Jens Nordberg , den andre kraftmäklaren på Carnegie , har börjat som aktieanalytiker på firman . Tidigare har norska Meganor lagt ned sin kraftmäklarverksamhet för att börja med trading . Också engelska GFI har slutat att mäkla kraft . - Christian Sanner 00947 22 93 69 32 . ( c ) Reuters Limited 1997 . 
