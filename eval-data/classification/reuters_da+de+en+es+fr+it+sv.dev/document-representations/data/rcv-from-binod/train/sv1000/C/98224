FRONTEC RÄKNAR MED USA - ORDER SENAST 1 KV 1997 - VD . STOCKHOLM , 9 okt ( Reuter ) - Frontecs VD Bengt Wallentin är mycket optimistisk om företagets möjligheter att bryta igenom på den amerikanska marknaden inom kort . " Vi har haft ett jobbigt år under 1996 . Nu gäller det att vi får igång avkastningen på våra satsningar under 1997 . Vi har för tillfället cirka 100 prospekt ute i USA och 44 av dem har gått så pass långt att det inte är otroligt att de leder till avslut innan årsskiftet " , säger Wallentin i en intervju med Reuters . Huruvida order kommer att komma in i tillräcklig mängd innan årsskiftet för att överraska aktiemarknaden positivt vet inte Wallentin , men han hoppas självklart på det . Enligt Wallentin borde dock orderingången flyta igång senast till första kvartalet 1997 . Han menar att det största problemet för tillfället inte är konkurrenter eller marknadssituationen utan det faktum att man fortfarande ligger så tidigt på kurvan över produktlivscykeln . " Med vår kundgrupp är det svårt att hitta ' early adapters ' och ansträngningarna nu ligger mycket på att sälja in systemet hos några tunga företag för att visa att det funkar . Att ha sålt till några av dessa är den bästa marknadsföring man kan få " , säger Wallentin . Sears köpte tidigare i år ett system för automatisk orderhantering på hyllvaror och håller nu på att integrera ytterligare nio Frontecsystem i sin verksamhet . Wallentin hoppas att detta skall övertyga de amerikanska företag som inte vågar vara först att systemen fungerar väl . - Jörgen Österberg 08 - 700 1008 . ( c ) Reuters Limited 1996 . 
