INGEN DISKUSSION OM MINSKAT ÄGANDE I SAS - FD . STOCKHOLM , 23 aug ( Reuter ) - Det pågår inga diskussioner mellan regeringarna i Sverige , Norge och Danmark vad gäller det statliga ägandet i SAS . " Det finns inga gemensamma beslut och det pågår inga förhandlingar " , säger Magnus Persson , statssekreterare på finansdepartementet till Reuters . Persson förklarar att vad den danske trafikministern Jan Tröjborg har sagt är att om det blir en fråga om en nyemission i SAS så bör de tre regeringarna diskutera en förändring av ägandet . " SAS har ett stort kapitalbehov och blir det fråga om en nyemission kan det tänkas att staten går i från sitt femtioprocentiga ägande i SAS Sverige " , säger Persson . - Anette Möller 08 - 700 1008 . ( c ) Reuters Limited 1996 . 
