Trygg - Hansa lyfter resultatet jan - mars . STOCKHOLM , 6 maj ( Reuter ) - Försäkringsbolaget Trygg - Hansa gjorde en vinst före skatt på 1 . 183 Mkr under första kvartalet , en ökning från 741 Mkr motsvarande period i fjol . Förvaltningsresultatet steg samtidigt med 45 % till 950 Mkr . Resultatlyftet beror främst på mycket god kapitalförvaltning och en fortsatt stabil utvecklning inom försäkringsverksamheten , skriver bolaget . " Den satsning på sparandemarknaden som vi inledde förra året har börjat synas i både försäljningsvolymer och i resultatet . Den största ökningen har skett inom fondförsäkringar som ökat med över 80 % jämfört med samma period föregående år " , säger koncernchef Lars Thunell i en kommentar . Förvaltningsresultatet för liv - och sparandeverksamheten var 96 Mkr jämfört med - 5 Mkr första kvartalet i fjol . Koncernens konsolideringskapital var 10 . 500 Mkr den 31 mars jämfört med 7 . 619 Mkr ett år tidigare . Motsvarande tal per aktie var 127 kr ( 92 ) . Kapitalavkastningen var 1 . 414 Mkr ( 992 ) av vilket 902 Mkr ( 289 ) är realiserade vinster . Förändringen av övervärden i räntebärande placeringar var - 334 Mkr ( - 85 ) . Nedgången i obligationsportföljens värde har kompenserats av uppgången på börsen . - Joel Dahlberg 08 - 700 1007 . ( c ) Reuters Limited 1997 . 
