* * * FRÅN MAKTENS KORRIDORER - POLITISK KRÖNIKA * * * . STOCKHOLM , 18 okt ( Reuter ) - " Det är det dramatiskt ändrade läget i Sverige nu under 1990 - talet jämfört med 1970 - 1980 talen som möjliggör samarbetet mellan centern och socialdemokraterna , " säger en välinformerd centerpartist . Han syftar på att Sverige haft så många regeringsskiften att väljarna inte längre tror att politiken blir särskilt annorlunda bara för att det kommer nya människor i Rosenbad . ( Vi har haft 10 statsministrar under de senaste 20 åren ) . " På 1990 - talet har också en djup oro slagit igenom i Sverige och den gäller om verkligen folkstyret klarar av att svara för den trygghet och välfärd som så många tagit för given under tidigare år " , säger centerkällan , som menar att kravet på polarisering och konfrontation inte längre är lika stort . Han menar vidare att det i detta läge är störst risk för att missnöjespartier gör sig breda . De traditionella partierna är prövade och då kan väljarna vända sig till vänsterpartiet och miljöpartiet som redan i opinionsmätningarna har mycket högre siffror än i valet 1994 . ( 1994 hade vänsterpartiet 6 , 2 % i senaste Sifo 11 , 9 % medan miljöpartiet hade 5 % 1994 mot 7 % nu i Sifo ) . Man kan inte utesluta ytterligare missnöjespartier . Det är alldels tydligt att både ledande centerpartister och ledande socialdemokrater gärna fortsätter samarbetet . På bägge sidor är man dock klar över att förutsättningarna inte bara är beroende av det allmänna klimatet utan också av hur det går i två mycket stora sakfrågor : energiförhandlingarna och EMU - valutaunionen . I båda frågorna har centern intagit en mycket bestämd hållning och frågan är om socialdemokraterna når fram till samma inställning . När näringsminister Anders Sundström meddelar att de fortsatta energiöverläggningarna bara ska ske med partier som går med på att stoppa en reaktor före 1998 är detta i linje med vad man väntat . Mycket tyder alltså på att det till slut blir socialdemokraterna och centern som gör upp om en framtida energipolitik . I fråga om EMU är det mer ovisst . Centern har på sin stämma i Växjö i juni i år sagt nej till EMU medan Göran Persson och Erik Åsbrink av allt att döma gärna skulle vilja få med Sverige men bara om det kan bli någorlunda stor majoritet för ett sådant beslut i det socialdemokratiska partiet . Därför har socialdemokaterna sänt ut ett underlag för diskussion inom partiets grundorganisationer . Tidigare har LO författat en bok med argument för och emot EMU . I vår ska partistyrelsen ta ställning och sedan ska EMU - frågan avgöras på socialdemokaternas partikongress i september nästa år . Då har redan nästa centerstämma ägt rum . Som vanligt varje år i juni . I juni 1997 äger den rum i Haparanda . Det har blivit tradition för centern att året före valet kungöra en valplattform som ska ange vad centern vill . Under senare år har centern eftersträvat en icke - socialistisk regering . Frågan är hur man nu ska formulera sig . Det kommer säkert att finnas falanger inom centern som vill hålla fast vid kravet på en icke - socialistisk regering och andra som tycker att man klart ut kan deklarera att man vill samarbeta med socialdemokraterna . Den cenerpartist som vi citerat tidigare i denna krönika är inne på att man skulle kunna nöja sig med följande : " Vi vill ha en majoritetsregering med största möjliga centerinflkytande . " Vid stämman i juni 1998 skulle man sedan kunna precisera sig . Hur man än gör kan denna fråga väntas bli besvärlig . Journalisterna lär ofta återkomma till den . Om EMU - frågan och vårt framtida energisystem är två av årets största frågor så finns en till som bör nämnas samtidigt och det är lönebildningen . Även om det växlats många hårda ord om arbetsrätten , arbetstiden och arbetslöshetskassan är lönebildning en avgörande fråga . I sitt stora tal på den socialdemokratiska partikongressen i mars sade Göran Persson att det är det socialdemokaratiska partiets sak att se till att det finns ett starkt parlamentariskt underlag medan det är LO : s sak att hålla lönebildningen på god europeisk nivå . Vi har talat med en person i regeringskansliet som menar att lönebildningen är det stora problemet . För höga avtal kan omintetgöra hela det besparingsarbete som regeringen och centern genomfört . Det stora problemet är inte LO , menar vår källa utan SAF , som inte försöker nå samförstånd med sin motpart utan bara väntar på att politikerna ska ingripa . Vår källa bedömer det som tydligt att LO vill ge något men det vill inte SAF . " Om LO är ett problem så är det för att det är så svagt att fackförbunden gör vad de vill , " säger vår källa , som tolkar striden om arbetsrätten som en avspegling av den verkliga konflikten om lönebildningen . Under tiden som diskussionen om energin , EMU och lönebildning pågår kan regeringen och centern glädja sig åt att det positiva i ekonomin försträrks : exportsiffrorna är starka och räntan sjunker . Det ser ut som om konjunkturen blir starkare än väntat . Det är en uppgång som är mycket önskad av Persson - Åsbrink , som hoppas att detta ska leda till minskad arbetslöshet men också till positivare känslor för EU . Inom regeringskansliet lär det pågå en inventering av möjliga förslag som kan minska arbetslösheten . I den gångna veckan har vi hört om trevare från arbetsmarknadsminister Margareta Winberg om att betala vård och omsorg med pengar som annars skulle gått till de arbetslösa . Vi kan också räkna med att den alternativa energi som ska fram när kärnkraften ska avvecklas kommer att ge jobb . Ordet infrastruktur nämns allt oftare när man talar med personer i regeringskansliet . Citytunneln i Malmö är nog bara ett exempel på större offentliga satsningar som planeras . Problemet är bara att det är så många jobb som fattas . 1 % i arbetslöshet är ca 41 . 000 personer . Inom oppositionen visar Maria Leissner tydligt sin önskan att profilera sig som folkpartiledare . Egentligen borde det gå rätt bra när Carl Bildt är bortrest och ingen av hans ersättare slagit igenom . Men det går ändå trögt för Leissner , kanske beroende på att hon valt svenskt Natomedlemskap som profilfråga . Hon är själv kunnig i utrikesfrågor men socialdemokratin har stor trovärdighet när den hävdar Sveriges alliansfrihet och när Carl Bildt kommer hem tycks det osannolikt att Maria Leissner ska kunna behålla någon tyngd i en fråga där Bildt är expert . När man talar med folkpartister finns det fortfarande kritiska röster mot Maria Leissner som på en del håll anses sakna trovärdighet men andra menar att det inte finns något hot mot henne inför det partiledarval som folkpariet ska hålla nästa höst . Att det är negativt för folkpartiet att partiledaren inte har någon riksdagsplats är alldeles tydligt . Men ingen tror att det skulle gå att få fram henne från den sista plats på Stockholmslistan som hon har . Skulle den långa raden av folkpartister avsäga sig så lär det också bli problem för det finns ingen ersättare när hon står sist på listan . - Arvid Lagercrantz ( Eventuella åsikter som framförs i artikeln är författarens egna och inte Reuters . ) . ( c ) Reuters Limited 1996 . 
