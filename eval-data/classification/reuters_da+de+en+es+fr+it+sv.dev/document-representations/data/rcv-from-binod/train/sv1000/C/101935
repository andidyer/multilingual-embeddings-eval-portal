ANALYS - KÖPLÄGE I P & U . STOCKHOLM , 21 jan ( Reuter ) - Kursraset i Pharmacia & Upjohn ( P & U ) efter John Zabriskies avgång som VD för bolaget är en överreaktion . Nu är det läge att köpa . Det säger de analytiker Reuters har talat med . " Kursens nedgång är förståelig men det är en överreaktion . Jan Ekberg har goda meriter från att ha utvecklat P & U från dess historiska rötter . Förutsatt att inga lömska motiv ligger bakom Zabriskies avgång , kommer kursfallet visa sig vara ett köptillfälle " , säger Franc Gregori , analytiker på BZW . Det fortsatta kursfallet i P & U bedöms till stor del vara efterdyningar av måndagens negativa reaktion på börsen i USA . Kursnedgången i USA bedöms i sin tur till stor del bottna i det faktum att amerikanska investerare inte känner väl till Jan Ekberg . Samtliga analytiker Reuters talat med anser dock att Ekberg , som hoppar in som tillförordnad VD , är ett bra val . " Jag tror att ett byte i ledningen kan vara bra . Just nu saknar marknaden trovärdighet för P & U : s ledning " , kommenterar en analytiker som bland annat pekar på P & U : s tidigare nedjusteringar av bolagets resultat för 1996 . Det är dock inte många analytiker som förväntar sig att P & U ska komma med några negativa överraskningar i bokslutskommuniken . Däremot bedöms en ny VD kunna injicera ny optimism i den pågående fusionen mellan Pharmacia och Upjohn . En extern , och därmed neutral kandidat kan komma att verka som en enande länk mellan bolagets svenska och amerikanska del . " Det är möjligt att det har funnits oenigheter mellan P & U och Zabriskie , men jag tycker att det här bör ses som en möjlighet att finna en efterträdare utanför bolaget " , säger Janet Dyson , analytiker på Merrill Lynch . På måndagen föll P & U 11 kr till 273 kr efter bolaget meddelat om Zabriskies avgång . Kursen backade ytterligare på tisdagen och kl . 13 . 20 noterades P & U på 267 , 50 kr , 5 , 50 kr ned över dagen . " Aktien studsar troligtvis tillbaka , men kanske inte så mycket som den borde efter all osäkerhet som råder . Jag tror ett rimligt pris är 280 kr vid årets slut , men jag hoppas att den kan stiga ytterligare " , säger en analytiker . - Kristina Zetterlund 08 - 700 1005 . ( c ) Reuters Limited 1997 . 
