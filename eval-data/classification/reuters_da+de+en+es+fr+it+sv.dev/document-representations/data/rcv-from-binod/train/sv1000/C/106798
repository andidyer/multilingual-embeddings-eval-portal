WM - data avser köpa finskt databolag . STOCKHOLM , 21 april ( Reuter ) - WM - data har för avsikt att inom någon vecka köpa ytterligare ett finskt datakonsultbolag med 50 - 60 anställda . Det säger bolagets vice VD Crister Stjernfelt i en intervju med Reuters . " Inom någon vecka kommer vi troligen att ha köpt ett datakonsultbolag i Finland med 50 - 60 anställda " säger Stjernfelt och fortsätter : " Den finska marknaden är lik den svenska med många stora internationella industriella koncerner . Vi deltar i den omstruktureringen som just nu pågår där och vi ser flera möjliga förvärv i Finland både på hårdvaruområdet och på datakonsultområdet . " - Henrik Persson 08 - 700 1011 . ( c ) Reuters Limited 1997 . 
