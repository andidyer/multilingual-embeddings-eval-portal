Prifasts vinst steg till 20 Mkr . STOCKHOLM , 28 april ( Reuter ) - Fastighetsbolaget Prifasts vinst efter finansnetto under första kvartalet steg till 20 Mkr , jämfört med 10 Mkr under samma period förra året . Det skriver företaget i sin delårsrapport . Prifast upprepar sin prognos om ett oförändrat resultat under 1997 exklusive avyttringar . I vinsten ingår reavinster på 10 Mkr . Uthyrningsgraden uppgick vid kvartalsskiftet till 95 % och intäkterna under första kvartalet uppgick till 105 Mkr . Prifast tror på en bättre hyresmarknad i ringen runt Stockholm där lejonparten av bolagets fastigheter är belägna . " Den relativa hyresskillnaden mellan kontor med bästa cityläge och kontor vid ringen runt Stockholm är nu större än på många år . Det finns därför anledning att på sikt räkna med en uppåtgående trend för hyresnivån i Prifasts fastigheter " , skriver bolaget . Bolagets genomsnittsränta var vid kvartalsskiftet 7 , 89 % . Under året planeras totalt 275 Mkr att ränteomsättas eller lösas . - Henrik Persson 08 - 700 1011 . ( c ) Reuters Limited 1997 . 
