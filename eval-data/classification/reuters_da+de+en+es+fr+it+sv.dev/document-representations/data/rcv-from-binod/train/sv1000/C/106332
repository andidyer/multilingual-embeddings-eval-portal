Bergaliden kvar som långsiktig ägare i Wihlborgs . STOCKHOLM , 10 april ( Reuter ) - Bergaliden har ändrat sin investeringsstrategi till att ha mindre än 50 % av rösterna i börsnoterade bolag . Bergaliden kommer därför att minska sitt ägande i Wihlborgs till något under 50 % . Det uppger Wihlborgs i ett pressmeddelande . " Bergaliden kommer att kvarstå som långsiktig huvudaktieägare i Wihlborgs " , skriver bolaget . Wihlborgs styrelseordförande Roland Källenfors kommer att lämna Wihlborgs styrelse vid bolagsstämman den 7 maj , mot bakgrund av Bergalidens ändrade strategi . Börje Andersson , VD i Hexagon och styrelseledamot i Wihlborgs , kommer att föreslås till ny styrelseordförande . Wihlborgs verksamhet är koncentrerat till Öresundsregionen . " I och med tillsättandet av Börje Andersson får Wihlborgs en styrelseordförande med stark förankring i näringslivet inom Wihlborgs verksamhetsområde " , skriver bolaget . - Kristina Zetterlund 08 - 700 1005 . ( c ) Reuters Limited 1997 . 
