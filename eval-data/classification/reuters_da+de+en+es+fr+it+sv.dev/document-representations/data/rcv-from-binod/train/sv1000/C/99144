MEDISAN REDOVISAR FÖRLUST PÅ 17 , 8 MKR JAN - SEPT . STOCKHOLM , 6 nov ( Reuter ) - SBI - noterade Medisan Pharmaceuticals rapporterar en förlust före skatt på 17 , 8 Mkr för årets nio första månader jämfört med en vinst på 9 , 6 Mkr under motsvarande period i fjol . Styrelsen kommer att föreslå en extra bolagsstämma i början av december att fatta beslut om en split 2 : 1 och en nyemission 1 : 1 med företrädesrätt för nuvarande aktieägare , skriver Medisan i delårsrapporten . Teckningskursen är 30 kr . Medisan kommer att bilda ett renodlat FoU - företag som ska inrikta sig på bindvävsbiologi . Till en början kommer satsningarna att fokuseras främst på det utvecklingsprojekt inom dagens Medisan som bygger på enzym för sårbehandling utvunna ur den antarktiska krillräkan . Medisans avsikt är att senare marknadsnotera FoU - företaget som ska heta BioPhausa . Medisan spår att helårsresultatet kommer att innebära en försämring jämfört med niomånadersresultatet . - Jörgen Österberg 08 - 700 1008 . ( c ) Reuters Limited 1996 . 
