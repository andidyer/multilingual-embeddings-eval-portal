STADSHYPOTEK VISSTE VÅR LINJE - ÅSBRINK . FAGERSTA , 27 nov ( Reuter ) - Finansdepartementet har vid ett flertal tillfällen före måndagen meddelat Stadshypoteks styrelse att företaget ska säljas genom ett auktionsförfarande . Det sade finansminister Erik Åsbrink till journalister i Fagersta på onsdagen . " Detta har vi gjort helt klart för Stadshypoteks styrelse vid fler tillfällen innan i måndags . Det råder ingen tvekan om att styrelsen kände till detta beslut " , sade Åsbrink . Han är också mycket förvånad över att Stadshypotek fortfarande håller fast vid rekommendationen till aktieägarna att acceptera Skandias erbjudande . Här anser Åsbrink inte att Stadshypotek agerar i huvudägaren statens intresse . " För de 34 % som staten äger av Stadshypotek är det alldeles definitivt att styrelsen ej verkat i vårt intresse . Det är oerhört att styrelsen anser sig veta bättre än ägarna själva vad som ligger i deras intresse " , sade Åsbrink . Åsbrink utesluter inte att det blir en extra bolagsstämma i Stadshypotek . " Jag utesluter inte att det blir en extra bolagsstämma . Den möjligheten finns " , sade Åsbrink . - Peter Fellman 08 - 700 1007 . ( c ) Reuters Limited 1996 . 
