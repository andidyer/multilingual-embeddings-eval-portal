M2 OPTIMISTISKT PÅ MARKNADSUTVECKLING . STOCKHOLM , 6 nov ( Reuter ) - M2 Fastigheters resultatutveckling ser god ut med stark tillväxt i Öresundsregionen de närmaste åren . Den bedömningen gjorde bolagets VD Per - Olov Holmqvist vid en analytikerträff på onsdagen . " Vi ska väl tugga upp till en allt högre resultatnivå . . . Jag ser inga moln eller hinder för 1997 " , sade Holmqvist . Bolaget har som ambition att ha en synlig soliditet på 25 % . Dessutom är målsättningen att nå en vakansgrad på 0 - 5 % . " En vakansgrad mellan 0 % och 5 % , kanske med en dragning till 4 % , är rimligt för den slags bestånd vi har " , sade Holmqvist . Med nuvarande resultatutveckling kan M2 Fastigheter göra förvärv eller ombyggnationer för 60 - 70 Mkr årligen , enligt Holmqvist . M2 Fastigheters koncentration till Öresundsregionen borgar också för god utveckling , enligt Holmqvist . Öppnandet av Östeuropa , Sveriges EU - anslutning samt Öresundsbron gynnar och kommer fortsätta att gynna Malmö och Helsingborg . Uppförandet av ett universitet i centrala Malmö bidrar också till intresset för regionen , anser han . På kort sikt finns det inga planer på expansion i Danmark . På längre sikt kan det bli intressant för M2 Fastigheter till följd av den framtida sammankopplingen av Köpenhamn och Malmö . M2 Fastigheter avser inte avveckla sitt fastighetsbestånd i Hamburg för närvarande men tänker inte heller satsa ytterligare Tyskland . - Kristina Zetterlund 08 - 700 1005 . ( c ) Reuters Limited 1996 . 
