Gälden behåller prognos för lånebehov - SpB . STOCKHOLM , 10 mars ( Reuter ) - Sparbanken räknar med att Riksgälden behåller sin prognos över lånebehovet på 20 - 30 Mdr för 1997 , när Riksgäldskontoret presenterar sin månatliga rapport på tisdagen . Det skriver banken i sitt veckobrev . " I mars och april väntas ett nettoupplåningsbehov på 8 Mdr respektive 3 Mdr . . . Upplåningsbehovet i april blir något högre än 1996 beroende på att staten förra året erhöll en engångsbetalning från Retriva på storleksordningen 4 Mdr " skriver banken . Den tror att konsumentpriserna för februari stigit med 0 , 2 % , vilket ger oförändrade priser på årsbasis , " Kronans försvagning väntas bidra till en ökning av konsumentpriserna med 0 , 2 % medan fallande bostadsräntor minskar inflationstakten med ca en tiondels procent " , skriver Sparbanken , som också tror att BNP - tillväxten är på väg uppåt . " BNP väntas ha ökat med 2 , 2 % under fjärde kvartalet i fjol jämfört med motsvarande kvartal 1995 och vi räknar med en tillväxt på 1 , 5 % för helåret 1996 " , skriver banken . Sparbanken anser att regeringen är pressad att vidta ytterligare åtgärder för att pressa ner arbetslösheten , speciellt efter att arbetslösheten låg kvar på 8 , 8 % under februari . Marknaden diskonterar inte några ytterligare räntesänkningarm utan de nuvarande nivåerna på såväl långa som korta räntorna verkar vara " relativt attraktiva " . - Peter Fellman 08 - 700 1007 . ( c ) Reuters Limited 1997 . 
