ANALYS - Volvo LV tvingas köpa konkurrent . - Av Henrik Persson - STOCKHOLM , 11 juli ( Reuter ) - Volvo Lastvagnar måste köpa en av sina konkurrenter på den nordamerikanska marknaden . Bolaget räknar nu på de köpkandidater som finns . Det troligaste är att valet faller på Renaultägda Mack . Det säger analytiker som Reuters talat med . " De räknar alldeles säkert på ett köp på den nordamerikanska marknaden . I Frankfurt markerade Karl - Erling Trogen tydligt att ett förvärv var aktuellt för att stärka positionen där " , säger Hans Westerberg , analytiker på Den Danske Bank . Volvos koncernchef Leif Johansson har inte velat utesluta ett förvärv i Nordamerika . Han har också sagt att Volvo Lastvagnar ska vara världens ledande tillverkare år 2005 . " Leif Johansson har poängterat att något förvärv är på gång och att det kommer att vara av betydande storlek . Men jag tror ändå att han vill vänta ett par kvartal från att han tillträdde innan han är redo att göra något stort , " säger John Lawson , analytiker på Salomon Brothers . Att Volvos blickar riktas mot just Nordamerika beror på att Volvo Lastvagnar är för litet för att klara sig på den marknaden . " På lång sikt är inte Volvo Lastvagnar tillräckligt stora i Nordamerika . Men problemet är att det inte finns många lastbilsbolag att köpa . Innan en affär kan bli av tror jag dessutom att Volvo måste bevisa sin ställning genom att komma tillbaka till vinst igen " , säger Lawson . Genom ett förvärv i Nordamerika skulle Volvo få tillgång till ett bredare försäljnings - och distributionsnät vilket skulle göra det möjligt för Volvo att växa på den viktiga och lönsamma eftermarknaden . Idag har Volvo Lastvagnar runt 250 försäljningsställen och 200 serviceställen i Nordamerika . Det kan jämföras med Cummins , den största leverantören av lastbilsmotorer , som har ca 4 . 000 serviceställen . Flera analytiker har Renaults amerikanska dotterbolag Mack som den mest troliga köpkandidaten . Men tillfälligheter kan komma att spela in . " Det troligaste köpet är Mack . Men mycket kommer att avgöras av timingen . . . I vilket styrelserum tas nästa beslut att lämna den tunga lastvagnsmarknaden i Nordamerika " , säger Hans Westerberg . Han påpekar också att Mack och Volvo är de enda som säljer kompletta lastbilar i Nordamerika i stället för att sätta samman olika motorer och karosser . Av Volvos försäljning är knappt 25 % helhetslösningar . Mack har lyckats bättre med över 95 % helhetslösningar . Flera analytiker säger att lönsamhetsproblem kan tvinga Renault att lämna lastbilsmarknaden . Mack skulle då bli till salu , men kanske inte separat . " Jag ser Mack som en stark köpkandidat för Volvo men jag är tveksam till att Renault vill sälja Mack enskilt . Det jag kan tänka mig är att Renault vill finna en partnerlösning för sin europeiska lastvagnsrörelse , RVI , och sälja Mack i det paketet " , säger Philippe Barrier , analytiker på Societe General i Paris . Han menar att Renault kan tjäna på att vänta med en affär eftersom lönsamheten i Renaults lastbilsrörelse ser ut att vara på väg upp . " Det som kan få en sådan affär att dröja är att resultatet i RVI börjar förbättras och att bolaget kan visa vinst igen 1998 . Det innebär att Renault kan tjäna på att vänta . " Barrier tror inte det finns några politiska hinder för en affär mellan Volvo och Renault , utan att det svåra för Renault är beslutet att lämna lastbilsmarknaden . Förra året gjorde RVI ( där Mack ingår som ett dotterbolag ) en förlust med 672 miljoner franc . Mack gjorde en liten vinst . Volvo känner Mack väl . Volvo Lastvagnars chef i Nordamerika , Marc Gustafsson har arbetat 25 år på Mack . Innan han gick till Volvo var han vice VD för bolaget . Volvo har tidigare haft ett par samarbeten med RVI . Det senaste var under fusionssamtalen som resulterade i en gemensam bakaxel . Volvo har ambitionen att växa i det medeltunga segmentet , där RVI är starkt med ett modernt program . Just nu undersöker Volvo möjligheterna att utveckla medeltunga lastbilar tillsammans med Mitsubishi . " Det som skulle kunna tala för ett samarbete med RVI är att de nyligen har investerat mycket i ett modernt , medeltungt lastbilsprogram . Samtidigt är Volvos modeller gamla " , säger en analytiker . Förutom Mack pekar en analytiker ut Paccar och Navistar som möjliga köp . Paccar har ett börsvärde på 3 , 7 miljarder dollar och en marknadsandel i Nordamerika på 22 % . Navistar har ett börsvärde på 940 miljoner dollar och en marknadsandel på 19 % . Volvos marknadsandel är knappt 10 % medan Mack ligger på 11 , 6 % . " Mack är det som kanske bäst passar in i Volvo . Navistars rörelsemarginal på knappt 2 % är för låg för att Volvo skulle vara intresserat . Paccar med nyinköpta DAF ser i så fall bättre ut . . . men deras lastbilar är extremt amerikanska och det är svårt att se några synergieffekter med Volvos produktprogram även om marginalen på försäljningen är hög " , säger en analytiker . Han påpekar att Volvo Lastvagnars fusion med GM : s tunga lastbilsenhet visar på svårigheterna med att lyckas med ett köp . " En affär för Lastvagnar i Nordamerika och kanske Europa kommer att bli dyr , och även om Volvo har pengarna kommer det att ta lång tid att räkna hem köpet . Det har visat sig ganska klart att bolaget har problem från fusionen med GM . . . Ett plus ett blir på sin höjd 1 , 5 " , säger han . Idag är Volvo Lastvagnar trea på världsmarknaden med 58 . 000 tillverkade fordon 1996 , passerad av Paccar som tillsammans med DAF tillverkade 60 . 000 lastbilar . Etta är Mercedes med sitt amerikanska dotterbolag Freightleiner som tillverkade ca 110 . 000 tunga lastbilar 1996 . - Stockholmsredaktionen 08 - 700 1011 . ( c ) Reuters Limited 1997 . 
