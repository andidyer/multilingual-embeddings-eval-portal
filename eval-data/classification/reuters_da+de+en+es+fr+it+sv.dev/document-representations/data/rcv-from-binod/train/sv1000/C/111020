Saab Aircraft söker samarbetspartner - FTi . STOCKHOLM , 28 juli ( Reuter ) - Saab Aircraft för samtal med ett antal potentiella partners , säger informationschef Anders Annerfalk till Finanstidningen . Strukturförändringar bland europeiska flygplanstilverkare kryper allt närmare . Här kommer Saab att finnas med på ett eller annat sätt . " På den europeiska sidan finns det mycket att göra på strukturfronten . Och när det sker kommer Saab att vara med " , säger Anders Annerfalk . Annerfalk vet inte om det blir en regelrätt fusion eller någon annan samarbetsform . " Det kan handla om månader ( tills vi får se strukturförändringar ) eller det kan ta längre tid . Var vi kommer in i dessa förändringar vill jag inte spekulera i " , säger Anders Annerfalk . Fusionen mellan Boeing och McDonnell Douglas påverkar inte Saab Aircraft i dagsläget . " I det längre perspektivet kan fusionen innebära att det blir en ytterligare koncentration på tillverkarsidan . De får ju en oerhörd dominans , och det kan påverka övriga aktörer " , säger Anders Annerfalk . Saab har planer på att tillverka större flygplan och går förmodligen in som riskhandlingspartner i ett Airbusprogram , enligt Annerfalk . Samtidigt påpekar han att fusionen kan ha positiva konsekvenser för Saab i dess roll som underleverantör till Boeing . - Elisabeth Kark 08 - 700 1008 . ( c ) Reuters Limited 1997 . 
