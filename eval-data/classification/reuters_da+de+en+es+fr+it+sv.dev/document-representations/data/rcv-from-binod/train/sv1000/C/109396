Intresse för kompaktgrafitjärn ökar - FT . STOCKHOLM , 13 juni ( Reuter ) - Bilindustrins intresse för kompaktgrafitjärn ( CGI ) har börjat vakna på allvar , skriver brittiska Financial Times i en bilaga om bilindustrin på torsdagen . " Tack vare ny teknologi kan CGI komma att bli ett attraktivt material för fordonstillverkare i deras outtröttliga strävan att spara energi och vikt " , skriver tidningen . Enligt Financial Times förbereder det mexikanska gjuteriet Cifunsa " en egen aggressiv marknadsföringskampanj " för motorkomponenter tillverkade av CGI . Cifunsa har genom avtal med O - listenoterade Sintercast fått tillgång till den teknologi som gör det möjligt att tillverka CGI på kommersiell basis . Cifunsa levererar enligt tidningen ca 50 % av motorblocken till den nordamerikanska tunga diesellastvagnsmarknaden och har en total kapacitet på 260 . 000 ton . Fördelen med motorblock gjorda i CGI jämfört med vanligt gråjärn är bland annat lägre vikt och större slitstyrka . Kompaktgrafitjärn lämpar sig särskilt väl för motorblock för dieselmotorer då påfrestningarna är större i dieselmotorn . Enligt Financial Times håller dessutom GM på med maskintester med avsikt att göra gjutningsprodukter i CGI till en integrerad del av den framtida motortillverkningen . - Joel Dahlberg 08 - 700 1007 . ( c ) Reuters Limited 1997 . 
