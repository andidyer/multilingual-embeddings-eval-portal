MARIEBERG LYFTER PÅ TIDNINGSARTIKEL . STOCKHOLM , 4 sept ( Reuter ) - Marieberg var en av förmiddagens vinnare sedan Affärsvärlden ( AV ) rekommenderat köp av aktien . AV skriver att en kurs på 180 - 200 kr per aktie är motiverad om bolaget kan genomföra de besparingar som aviserats fram till 1998 . Analytiker som Reuters talat med är betydligt mer försiktiga i sina bedömningar och menar att Mariebergs besparingsprogram på 400 Mkr inte är tillräckligt för att lösa företagets problem . " Jag håller med om att aktien skulle vara mycket intressant om det aviserade besparingsprogrammet på 400 Mkr skulle gå direkt in på resultatraden men det har jag mycket svårt att tro . Marieberg har lanserat ett antal besparingsprogram tidigare vilket inte har synts i resultatet " , sade en analytiker . En annan analytiker pekar på att Marieberg har strukturproblem som inte kommer att lösas i en handvändning . Tidningar får allt mer konkurrens från alternativa produkter som gratistidningar och elektroniska nyheter . " Mariebergs ledning måste bevisa att man verkligen tar itu med de strukturella problemen " , sade en analytiker . De flesta är dock överens om att nästa år och 1998 kommer att bli bättre år för koncernen på grund av en allt starkare konsumtion och reklammarknad . " Det ser bättre ut idag och helt klart är att nästa år kommer konsumtionen att stärkas vilket givetvis är positivt för tidningsrörelsen . Det är dock svårt att i dagsläget säga hur aktien ska värderas , jag skulle inte trycka upp värderingen idag " , sade en annan analytiker . Analytikerna är betydligt mer positvia till affärsområdet Duni och en utförsäljning ses som önskvärd . " Det vore bättre att sälja ut Duni och ägna sig åt kärnverksamheten " , sade en analytiker som även för Duni räknar med betydligt bättre resultat för 1997 och 1998 . Mariberg handlades kl 12 . 05 till 149 kr vilket var 7 kr upp över dagen . - Anette Möller 08 - 700 1008 . ( c ) Reuters Limited 1996 . 
