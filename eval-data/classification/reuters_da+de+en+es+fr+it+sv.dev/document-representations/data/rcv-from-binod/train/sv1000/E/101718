MOODY ' S KAN HÖJA SVERIGE OM DRYGT ETT ÅR . STOCKHOLM , 16 jan ( Reuter ) - Moody ' s kan komma att höja Sveriges kreditbetyg om ett drygt år . Det säger kreditvärderings - institutets Sverigeanalytiker Kristin Lindow till Reuters . " Sveriges betyg är inte uppe för revidering just nu . Jag utesluter inte att det kommer upp för genomgång för en möjlig uppgradering om 12 - 18 månader " , säger Lindow . Chanserna att Sveriges kreditbetyg höjs är ganska stora om Moody ' s ser över betyget . " Det är då 50 / 50 chans att det blir en uppgradering " , säger Lindow . Resulterar genomgången i att Moody ' s höjer betyget tar detta ytterligare 2 - 3 månader . " Situationen i Sverige är mer positiv än negativ " , säger hon . Lindow framhåller att hon är oroad över utvecklingen av den svenska statsskulden och inte över budgetunderskottet . " Det jag är oroad över är den svenska skuldsituationen inte över budgetunderskottet i sig . Jag tror att budgetunderskottet minskar , men frågan är hur det används . Vi vill se en trendmässig och betydande förbättring i den svenska skuldsättningen " , säger Lindow . Ett annat orosmoln är den poltiska situationen i Sverige och då är det tidpunkten för valet det handlar om . " Timingen för valet kan komma i vägen för en fortsatt stram finanspolitik " , säger Lindow . Den svenska tveksamheten till EMU hjälper inte heller upp situationen , anser Lindow . " Ett medlemskap har betydelse för det handlar om den svenska trovärdigheten . " ( c ) Reuters Limited 1997 . 
