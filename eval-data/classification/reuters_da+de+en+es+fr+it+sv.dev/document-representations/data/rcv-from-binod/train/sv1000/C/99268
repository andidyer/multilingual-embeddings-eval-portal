ENKÄT - AVESTAS VINST 169 MKR ( RPT ) . STOCKHOLM , 4 nov ( Reuter ) - Avesta Sheffield väntas redovisa en vinst före skatt på 169 Mkr för första halvan av det brutna räkenskapsåret . Det är snittet i Reuters sammanställning av tio analytikers prognoser . Prognoserna ligger mellan 0 och 368 Mkr . Under motsvarande period i fjol gjorde Avesta en vinst på 2 . 294 Mkr . Under perioden april - juni i år redovisade Avesta en vinst före skatt på 228 Mkr . Spreaden i prognoserna är , som brukligt är i Avestas fall , stor . Stålprisutvecklingen slår kraftigt på bolagets resultat och ett par månaders förskjutning i ett uppsving på stålmarknaden ger stora effekter . " En 10 - procentig uppgång i stålpriserna slår ju på deras resultat med mer än en miljard " , säger en analytiker till Reuters . För helåret 1996 / 1997 ligger analytikernas förväntningar på en vinst om 764 Mkr . Avestas vinst efter finansnetto helåret 1995 / 1996 var 4 . 304 Mkr . Nästa år spås vinsten bli 1 . 556 Mkr och för 1998 / 1999 räknar analytikerna med en vinst på 2 . 307 Mkr i snitt . Avestas halvårsrapport kommer den 8 november . - - Jörgen Österberg 08 - 700 1011 ( Mkr ) snitt intervall antal Res 6 mån 1996 169 0 - 368 10 Res helår 1996 / 1997 764 - 135 - 1 . 100 10 Res helår 1997 / 1998 1 . 556 710 - 2 . 000 9 Res helår 1998 / 1999 2 . 307 1 . 600 - 3 . 000 7 Källor : Handelsbanken , Swedbank , Enskilda , Föreningsbanken , Deutsche Morgan Grenfell , Fiba Nordic , Aros , Carnegie , James Capel , Öhman . ( c ) Reuters Limited 1996 . 
