BT Industries vinst föll till 60 Mkr . STOCKHOLM , 23 april ( Reuter ) - Trucktillverkaren BT Industries rapporterar en vinst efter finansnetto på 60 Mkr för första kvartalet 1997 , jämfört med 83 Mkr samma period förra året . Vinsten var sämre än förväntat . Enligt Reuters sammanställning av åtta analytikers prognoser väntades vinsten i genomsnitt hamna på 75 , 6 Mkr . Faktureringen var oförändrad på 1 . 022 Mkr , jämfört med samma period i fjol . Valutaeffekterna på resultatet under första kvartalet uppgår till - 15 Mkr . " Den negativa valutaeffekten klingar nu snabbt av . Ligger kronkursen kvar på dagens nivå blir helårseffekten på resultatet i stort sett plus minus noll , jämfört med 1996 " , skriver bolagets VD Carl - Erik Ridderstråle . Orderingången ökade under perioden med 8 % till 1 . 155 Mkr , jämfört med 1 . 067 Mkr samma period förra året . Nettoresultatet föll till 39 Mkr ( 54 ) vilket motsvarar en vinst per aktie på 1 , 95 kr ( 2 , 70 ) . I USA går projektet med den nya fabriken in i slutfasen . BT Prime - Movers flyttar för närvarande in i de nya anläggningarna . " BT Prime - Movers senaste produkt . . . fått ett gott mottagande på marknaden med hög orderingång som följd . . . Samarbetet har inneburit en kortare utvecklingstid och förväntas ge betydande synergieeffekter vid inköp av komponenter " , skriver BT Industries . - Olle Lindström 08 - 700 1015 . ( c ) Reuters Limited 1997 . 
