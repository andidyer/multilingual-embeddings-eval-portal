VALUTA SÄNKTE SECURITAS VINST 25 - 30 MKR . STOCKHOLM , 7 feb ( Reuter ) - Den starkare kronan sänkte Securitas resultat med 25 - 30 Mkr under 1996 jämfört med 1995 . Det säger bolagets finansdirektör Håkan Winberg till Reuters . " Valutan gör 25 - 30 Mkr på resultatet så de 550 miljonerna är egentligen 575 - 580 miljoner " , säger Winberg . Försäljningen påverkades samtidigt negativt med 500 Mkr av den starka kronan . Valutaeffekterna har därmed slagit ganska kraftigt på försäljningen , som på de utländska marknaderna var knappt 6 , 6 Mdr . Totalt var koncernens försäljning , justerat för förvärv , i stort sett oförändrad under 1996 eftersom den organiska tillväxten motsvarade ungefär 500 Mkr . Winberg påpekar dock att det är försäljningen i lokal valuta som är det intressanta . " Det är förändringen i lokal valuta som är den reella förbättringen och 1996 var den den bästa på länge ( + 7 % för jämförbara enheter ) . Och med tanke på den låga inflationen är det real tillväxt " , säger Winberg . En organisk tillväxt på 7 % är också målet för 1997 . " Målet är nog att behålla den tillväxten . Det är tufft nog " , säger Winberg . - Joel Dahlberg 08 - 700 1011 . ( c ) Reuters Limited 1997 . 
