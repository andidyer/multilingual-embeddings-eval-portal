REGERINGEN HÖJER PUNKTSKATTER - TV4 ( RÄTTAD ) . ( Rättar i andra stycket till 0 , 78 öre / kWh från 0 , 78 kr / kWh . ) Rättad version följer nedan . STOCKHOLM , 17 sept ( Reuter ) - Regeringen kommer att föreslå en rad höjningar av punktskatter i budgeten . Det uppger TV4 : s Nyheterna som har tagit del av det avsnitt i budgeten som handlar om punktskatter . Regeringen vill höja elskatten med 0 , 78 öre / kWh . Detta kommer främst att drabba privatpersoner . Den höjning som tidigare aviserats för industrin blir kanske inte av , uppger Nyheterna . Skatten på olja och bensin höjs med 2 % utöver indexeringar och vad som beslutades i våras . Regeringen vill också höja skatten på sprit med 2 % . Tillsammans med lägre skatt på starköl väntas statens intäkter från alkholskatter att minska med 500 Mkr . Dessa 500 Mkr tänker regeringen ta igen genom att höja skatten på tobak med 8 % . ( c ) Reuters Limited 1996 . 
