Vattenfalls vinst för kv 1 sjönk till 3 . 282 Mkr . STOCKHOLM , 20 maj ( Reuter ) - Det statliga kraftbolaget Vattenfalls vinst före skatt och minoritetsandelar sjönk med 19 % till 3 . 282 Mkr för årets första tre månader jämfört med samma period 1996 , skriver bolaget i sin kvartalsrapport . Bolagets elförsäljning sjönk marginellt till 9 . 383 Mkr ( 9 . 720 ) , medan rörelseresultatet sjönk till 3 . 750 Mkr ( 4 . 546 ) . " Orsaken är främst att elförsäljningen till kunder var lägre än föregående år medan elförsäljningen på börsen var mycket hög " , skriver Vattenfall . Kostnaderna för verksamheten steg också med knappt 100 Mkr till 783 Mkr ( 688 ) jämfört med samma period i fjol . " Elförsäljningen i Sverige sker under stark konkurrens , varför marginalerna är små . Intresset ökar nu också på privatmarknaden där elmätningen genom en lagändring kommer att bli billigare från den 1 juli 1997 " , skriver Vattenfall . Bolaget räknar med en kraftig vårflod . " Vattenkraftens produktionsförmåga har varit högre än föregående år . Vårfloden beräknas dessutom bli kraftig " , skriver Vattenfall . Bolagets huvuduppgift är också i fortsättningen att producera och leverera el på ett effektivt sätt . Verksamheten ska grundas på affärsmässighet . " Samtidigt ges Vattenfall en viktig uppgift i omställningen till ett mer uthålligt energisystem - särskilt ny uthållig elproduktion " , skriver bolagets VD Carl - Erik Nyqvist . - Peter Fellman 08 - 700 1016 . ( c ) Reuters Limited 1997 . 
