Brett stöd för centersamarbete med regeringen - c . STOCKHOLM , 7 april ( Reuter ) - Centerns samarbete med regeringen har skett med stöd av ett samlat centerparti . Det sade centerns partisekreterare Åke Pettersson på partiets distriktsstämma i Jönköping , enligt ett pressmeddelande . " Mot bakgrund av den senaste veckans interna debatt i centerpartiet finns det anledning att betona att samarbetet med regeringen om saneringen av ekonomin , kärnkratsavvecklingen och förstärkningen av miljöstödet har skett med stöd av ett samlat centerparti " , sade han . Samarbetet är förankrat genom beslut i hela riksdagsgruppen , partistyrelsen och med bred majoritet i centerpartiets riksstämmor i Östersund och Växjö , enligt Pettersson . - Barbara Taltavull 08 - 700 1019 . ( c ) Reuters Limited 1997 . 
