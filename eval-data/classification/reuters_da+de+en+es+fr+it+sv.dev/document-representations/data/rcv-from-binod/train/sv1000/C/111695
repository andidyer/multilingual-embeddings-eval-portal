Svag Securitasrapport ej trendbrott - analytiker . STOCKHOLM , 13 aug ( Reuter ) - Kursraset i Securitas , som följde på den oväntat svaga rapporten , är motiverat med tanke på bolagets höga värdering . Men rapporten pekar inte på något trendbrott i bolagets vinsttillväxt . Det säger analytiker Reuters talat med . " Såvitt jag kan se så är det Tyskland som står för hela avvikelsen . . . Jag tycker det verkar överdrivet att handla ned aktien så här kraftigt . De är ju inte kända för att vara svaga på ledningssidan " , sade en analytiker . Kursen i B - aktien föll kraftigt och stod i 208 kr jämfört med 218 kr före rapporten . " Att det blir ett snabbt kursfall är inte konstigt . Det är sånt som händer när ett bolag med så hög värdering inte når upp till förväntningarna . . . Men på lång sikt kommer bolaget säkert att kunna infria tidigare vinsttillväxt " , sade en annan analytiker . Han menar dock att den snabba tillväxten kommer att medföra risk för fler bakslag . " Securitas tvingas växa snabbt och köper gärna bolag som går att omstrukturera . Det innebär också att man kan gå på minor där kostnaderna blir högre än man väntat sig . " Securitas gjorde en vinst före skatt på 230 Mkr under första halvåret , en ökning med blygsamma 2 Mkr . I resultatet ingår högre omstruktureringskostnader än väntat i Tyskland , vilket tyngde med 35 Mkr . Bolaget sänkte också sin helårsprognos och spår nu en vinstökning på 10 - 15 % vilket är lägre än tidigare år . Bolaget sade i samband med resultatet för första kvartalet att resultatet i år bör stiga i linje med tidigare år . - Joel Dahlberg 08 - 700 1007 . ( c ) Reuters Limited 1997 . 
