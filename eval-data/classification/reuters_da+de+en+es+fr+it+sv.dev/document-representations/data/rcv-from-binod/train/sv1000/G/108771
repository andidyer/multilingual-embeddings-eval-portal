C kan lagstifta om kortare arbetstid - Pettersson . STOCKHOLM , 2 juni ( Reuter ) - Centerpartiet är berett att lagstifta om kortare arbetstid . Det sade partisekreterare Åke Pettersson på en pressträff på måndagen inför centerstämman som startar i Haparanda på lördagen . " Politiska åtgärder såsom lagstiftning kan bli aktuella om kortare arbetstid . Vi utesluter inte lagstiftning i frågan . Det för att en arbetstidsförkortning ska bli rättvis " , sade Pettersson . Han ser dock helst att arbetsmarknadens parter sinsemellan kommer överens i frågan . På grund av förbättrade statsfinanser anser partiet att det finns utrymme både för kortare arbetstid och sänkta skatter . " Skatten på arbete ska sänkas , bland annat genom skatteväxling . Boendekostnaderna ska sänkas genom sänkt fastighetsskatt till 1 , 5 % från och med 1999 jämfört med dagens 1 , 7 % av taxeringsvärdet " , sade Pettersson . Centern anser också att matmomsen inte får höjas och att det bör bli en lindring av den förlängda sjuklöneperioden för de minsta företagen . - Peter Fellman 08 - 700 1016 . ( c ) Reuters Limited 1997 . 
