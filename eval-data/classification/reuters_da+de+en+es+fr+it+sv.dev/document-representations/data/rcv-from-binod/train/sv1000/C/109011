Perstorp får order värd 20 Mkr . STOCKHOLM , 5 juni ( Reuter ) - Perstorp Plastic Systems har fått nya order på så kallade bretten till bryggerier i Norge och Danmark . Det totala ordervärdet är ca 20 Mkr , uppger Perstorp i ett pressmeddelande . Bretten är lastbärare av plast som ersätter den traditionella flaskbacken . Perstorps bretten har hittills enbart använts som lastbärare för PET - flaskor . " Ordern till Norsk Bryggeri - og Mineralvannindustris Förening består av ett brette som blir ny standardförpackning för 0 , 5 liters plastflaskor , och under våren ska marknadstester göras med 0 , 33 liters ölflaskor av glas i detta brette " , säger Bengt Grönwall , marknadsansvarig för bryggerisektorn inom Perstorp Plastic Systems . - Kristina Zetterlund 08 - 700 1005 . ( c ) Reuters Limited 1997 . 
