Svensk cigarrettförsäljning + 50 - 60 % juli - Match . STOCKHOLM , 31 juli ( Reuter ) - Swedish Match räknar med att hamstring inför skattehöjningen på tobak ökade bolagets cigarrettförsäljning i Sverige med 50 - 60 % i juli jämfört med en normal juli månad . Det säger Bo Aulin , informationsansvarig på Swedish Match , till Reuters . " Vi räknar med en hamstringseffekt på 50 % till 60 % jämfört med en normal juli månad då vi säljer mellan 650 och 700 miljoner cigarretter " , säger Aulin . Hamstringseffekten var lika stor för piptobak och rulltobak , kanske till och med större , enligt Aulin . Försäljningsuppgången för snus var däremot lägre , bland annat eftersom det är en färskvara som är svår att lagra . Swedish Match räknar med att hamstringen av snus svarade för en försäljningsuppgång på 15 % till 20 % . Tobaksskatten höjs den 1 augusti och Swedish Match höjer samtidigt priset på cigarretter med 11 % . Aulins uppskattning är att prishöjningen kommer att resultera i en minskning av försäljningen med 10 % till 15 % . " Vi räknar med en priselasticitet på cigarretter på 0 , 6 % vilket med en prishöjning på drygt 20 % skulle ge en volymnedgång på mellan 10 % och 15 % " , säger han . Swedish Match har också höjt cigarrettpriset eftersom råvarupriserna ökat till följd av en starkare dollar . Swedish Matchs förhoppning är dock att prishöjningen ska vara tillräcklig för att kompensera för en lägre försäljning efter skattehöjningen . " Det räcker nog inte att med enbart prishöjningen kompensera för bortfallet men med förhoppningar att det sker en övergång till andra produkter , främst snus och rulltobak , så hoppas vi kunna bibehålla eller kanske till och med förstärka lönsamheten " , säger Aulin . - Kristina Zetterlund 08 - 700 1005 . ( c ) Reuters Limited 1997 . 
