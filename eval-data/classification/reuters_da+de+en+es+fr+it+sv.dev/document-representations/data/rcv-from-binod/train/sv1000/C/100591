SHB ' S BUD VILLKORAT AV UPPGIFTER OM STADSHYPOTEK . STOCKHOLM , 12 dec ( Reuter ) - Handelsbankens bud på Stadshypotek är villkorat av att banken fram till och med den 16 december får vissa uppgifter om Stadshypoteks verksamhet . Dessa uppgifterna får inte i någon betydande omfatting ändra Handelsbankens tidigare uppfattning om Stadshypotek som bygger på offentligt material . Det skriver Handelsbanken i ett pressmeddelande . " Handelsbanken räknar med att därefter kunna offentliggöra , att dessa uppgifter ej ändrat Handelsbankens uppfattning " , skriver banken . Erbjudandet är också villkorat av att Handelsbanken blir ägare till över 90 % av alla aktier i Stadshypotek . Banken förbehåller sig dock rätten att fullfölja erbjudandet även vid lägre ägarandel . - Kristina Zetterlund 08 - 700 1005 . ( c ) Reuters Limited 1996 . 
