SAS överväger sälja hotellrörelse - DI . STOCKHOLM , 14 aug ( Reuter ) - SAS ska inom kort sälja sin hotellrörelse Radisson SAS , alternativt få in nya delägare och finansiärer . En investmentbank håller på att värdera hotellrörelsen , säger SAS informationsdirektör Peter Forssman till Dagens Industri . Den hetaste köpkandidaten till SAS hotellrörelse är den brittiska hotellkedjan Millennium & Copthorne Hotels , enligt engelska Sunday Telegraph . " Det är klart att det dyker upp köpkandidater vid en utvärderingsprocess , men vi har inte tagit några beslut om att sälja hotellrörelsen ännu " , säger Peter Forssman . Enligt uppgifter till DI har två anbudsrundor redan genomförts , och tre köpare finns kvar kring 2 , 3 Mdr . SAS hotellrörelse består av 91 hotell i Radisson SAS - kedjan , varav SAS äger fem hotell . Förra året gav rörelsen en vinst på 65 Mkr ( 34 ) , och är Europas snabbast växande hotellkedja . - Elisabeth Kark 08 - 700 1008 . ( c ) Reuters Limited 1997 . 
