SSAB ' s vinst föll till 470 Mkr . STOCKHOLM , 24 april ( Reuter ) - Stålkoncernen SSAB rapporterar en vinst efter finansnetto på 470 Mkr . Det är en försämring jämfört med samma period förra året då vinsten uppgick till 844 Mkr . Vinsten var precis i nivå med förväntningarna . Enligt Reuters sammanställning av elva analytikers prognoser väntades vinsten hamna på 470 Mkr . Koncernens intäkter minskade till 4 . 325 Mkr , jämfört med 4 . 701 Mkr motsvarande period ifjol . Den lägre försäljningen beror till 9 procentenheter på lägre priser medan högre volym netto bidragit med 1 procentenhet , skriver SSAB . I de avtal som tecknats för 1997 på malm och kol sjunker priserna något i dollar räknat . Den högre dollarkursen kommer att öka kostnaderna i svenska kronor med knappt 5 % under 1997 , enligt SSAB . Trots ett produktionsbortfall på drygt 100 . 000 ton i en av masugnarna i Luleå , vilket i sin tur ledde till ett bortfall i bredbandsverket på ca 50 . 000 ton , ökade ändå utleveranserna från stålrörelsen med drygt 4 % , jämfört med motsvarande kvartal förra året . Bortfallet tillsammans med realisationsvinster påverkade resultatet negativt med drygt 35 Mkr . Kassaflödet var negativt under perioden , - 195 Mkr , på grund av höga investeringsutbetalningar . Koncernens likvida medel uppgick vid kvartalets slut till 4 . 913 Mkr , jämfört med 3 . 351 Mkr samma tidpunkt förra året . Avkastningen på dessa medel föll till 4 , 6 % ( 10 , 7 ) . Trots att priserna kunnat höjas med ca 1 % under det första kvartalet ligger fortfarande stålpriset 3 % lägre än genomsnittspriserna 1996 , enligt SSAB . " Stålefterfrågan i Västeuropa förefaller ha stabiliserats . Ännu finns dock inga konkreta tecken på en generellt ökad förbrukning " , skriver stålkoncernen . - Olle Lindström 08 - 700 1015 . ( c ) Reuters Limited 1997 . 
