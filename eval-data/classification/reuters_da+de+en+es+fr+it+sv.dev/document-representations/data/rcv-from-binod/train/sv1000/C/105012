SCA Packaging expanderar i Indien . STOCKHOLM , 13 mars ( Reuter ) - SCA Packaging expanderar i Indien genom att starta ett samarbete med det indiska företaget Rank Group of Hyderbad , skriver SCA i ett pressmeddelande . Avsikten är att starta upp en förpackningsrörelse i Indien med en förpackningsenhet i Bangalore som ett första steg . Rank Group kommer att genomföra investeringen . SCA Packaging har rätt att köpa 50 % av ägandet i bolaget . För att säkerställa råvaruförsörjingen i Asien har SCA dessutom tecknat ett samarbetsavtal med Fajar Surya Wisesa , Indonesiens näst största tillverkare av förpackningspapper , skriver SCA . Rank Industries är störst i Indien inom fiskodling och fiskförädling . - Olle Lindström 08 - 700 1015 . ( c ) Reuters Limited 1997 . 
