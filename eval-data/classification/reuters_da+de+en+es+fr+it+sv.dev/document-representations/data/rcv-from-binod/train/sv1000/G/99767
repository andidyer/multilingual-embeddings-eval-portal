MISSTROENDEOMRÖSTNING STÄRKTE REGERINGEN - PERSSON . STOCKHOLM , 22 nov ( Reuter ) - Dagens misstroendeomröstning har stärkt regeringen även om den kommer att innebära kortsiktigt fallande opinionssiffror . Det anser statsminister Göran Persson . " Regeringen går stärkt ur det här . När det nu handlar om de verkligt stora frågorna som arbetslösheten finns det en bra riksdagsmajoritet " , sade Persson till journalister efter omröstningen . Han tror dock att debatten om hans Kinaresa och misstroendeomröstningen i riksdagen kommer att innebära att socialdemokraterna tappar väljare på kort sikt . " Vi kommer att få stryk i opinionen " , sade Persson . - Erik Aronsson 08 - 700 1010 . ( c ) Reuters Limited 1996 . 
