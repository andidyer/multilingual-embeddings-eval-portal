Assa Abloy köper franska Vachette . STOCKHOLM , 16 april ( Reuter ) - Assa Abloy slutförhandlar om förvärv av den franska låskoncernen Vachette . Köpeskillingen för aktierna i Vachettegruppen blir ca 1 . 100 miljoner francs , uppger Assa Abloy i ett pressmeddelande . " Förvärvet förväntas inte påverka tillväxten i vinst per aktie för 1997 . Från 1998 och framåt förväntas förvärvet påverka vinst per aktie positivt " , skriver bolaget . Förvärvet finansieras dels genom en nyemission till Assa Abloys aktieägare , dels genom en utökning av Assa Abloys Mult - Currency Revolving Credit . Assa Abloys styrelse föreslår en nyemission med företrädesrätt för bolagets aktieägare där tio gamla aktier ger rätten att teckna en ny till 100 kr . Emissionen väntas ge 640 Mkr . " Aktieägare representerande 43 % av aktiekapitalet har ställt sig positiva och kommer att teckna sina delar i emissionen " , skriver Assa Abloy . Vachettes omsättning för 1997 bedöms överstiga 1 . 100 miljoner francs och vinsten efter finansnetto väntas bli ca 115 miljoner francs , proforma . Efter köpet ökar Assa Abloys omsättning från 5 , 6 Mdr till över 7 Mdr , proforma . " Verksamheten är välinvesterad vilket förväntas leda till ett positivt kassaflöde efter förvärvskostnader redan innevarande år " , skriver Assa Abloy . Bolaget framhåller att rationaliseringsåtgärder och synergieffekter kommer att leda till betydande resultattillskott inom några år . Assa Abloys balansomslutning stiger med 2 , 2 Mdr till 6 , 7 Mdr . Vachette innehåller räntebärande skulder på ca 400 miljoner francs . Assa Abloy räknar med att goodwill hänförlig till köpet blir 875 miljoner francs och kommer att skrivas av på 20 år . Efter emissionen väntas soliditeten överstiga 30 % . Vachettegruppens totala marknadsandelar i Frankrike varierar från 50 % - 80 % i olika produktområden . Bolaget är även genom sitt dotterbolag Litto den ledande låstillverkaren i Belgien . Därutöver exporterar Vachette främst till fransktalande länder i Afrika . - Kristina Zetterlund 08 - 700 1005 . ( c ) Reuters Limited 1997 . 
