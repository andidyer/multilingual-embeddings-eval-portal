MEDIVIR EMITTERAR , SÖKER NOTERING PÅ O - LISTAN . STOCKHOLM , 10 okt ( Reuter ) - Medivir har idag beslutat att genomföra en nyemission utan företrädesrätt av B - aktier i bolaget om max 150 Mkr . Dessutom skall bolaget ansöka om notering på Stockholmsbörsens O - lista från omkring den 14 november 1996 . Det skriver Medivir i ett pressmeddelande . Enligt Medivirs styrelseordförande Kurt Ryde ska emissionen inbringa maximalt 150 Mkr till bolaget . Pengar som ska användas till forskningsprojekt som man hittills inte haft tid eller råd att arbeta med . " Vi har haft en mängd ideer i pipeline , främst gällande medel mot bakterier och svampinfektioner , som vi inte kunnat vidareutveckla " , säger Ryde till Reuters . Beslutet att notera aktien på O - listan syftar enligt Ryde till två saker : dels att uppnå en större ägarspridning , dels att kunna hänvisa internationella samarbetspartners till att man är ett börsnoterat företag . " Det har inget samband med den senaste tidens debacle kring Morgan Grenfells innehav i onoterade aktier , utan redan på bolagsstämman tidigare i år bemyndigades styrelsen att vid lämplig tidpunkt genomföra en emission och börsnotera företaget . Vi syftar också till att öka ägarspridningen och där ser vi Fondbörsen som det naturliga forumet " , säger Ryde . - Jörgen Österberg 08 - 700 1011 . ( c ) Reuters Limited 1996 . 
