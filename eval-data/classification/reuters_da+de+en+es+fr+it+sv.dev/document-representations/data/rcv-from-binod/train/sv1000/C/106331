Sämre lönsamhet inom glas 1997 - PLM . STOCKHOLM , 10 april ( Reuter ) - Förpackningsföretaget PLM räknar med lite sämre lönsamhet på glassidan , men lite bättre på plast - och burkförpackningar . Det sade bolagets VD Fredrik Arp vid en pressträff på torsdagen . " Vi får förmodligen se en lite lägre EBIT - nivå på glas än 1996 men samtidigt lite bättre nivå på de andra två divisionerna ( plast och burk ) " , sade Arp . Detta beror på en viss prispress inom glas på en del marknader , medan prisutvecklingen på burk och PET är mer stabil . PLM siktar på att växa ungefär dubbelt så snabbt som marknaden . " Målsättningen över tiden är en tillväxt ( i volym ) på 10 % . Sen kan det bli 15 % något år och 7 % andra år " , sade Arp . Han tillade att med en underliggande marknadstillväxt på ca 5 % måste en stor del av tillväxten komma via förvärv och nya fabriker . PLM : s lönsamhet är till viss del kopplad till vädret eftersom det i sin tur påverkar dryckesförsäljningen . Skillnaden mellan ett bra och ett dåligt år kan betyda 50 - 100 Mkr på resultatet . - Joel Dahlberg 08 - 700 1007 . ( c ) Reuters Limited 1997 . 
