Ramqvist ser vändning i Infokom i år . STOCKHOLM , 24 juli ( Reuter ) - Resultatutvecklingen i Ericssons affärsområde Infokomsystem ska vända i år , men resultatet kommer att bli tillfredsställande först 1998 . Det säger Ericssons koncernchef Lars ramqvist till Reuters . " Vi vill ha en vändning under det här året , men kommer inte visa tillfredsställande siffror i år , utan först 1998 . Vi ska visa en vinst i år som ger tillskott till resultatutvecklingen i koncernen " , säger Ramqvist . Ericsson har hårda avkastningskrav på sig och enligt Ramqvist innebär detta att avkastningen på arbetande kapital måste ligga över 20 % . " Ska du ha den tillväxt vi har innebär det hårda krav . Avkastningen måste vara en bit över 20 % på det arbetande kapitalet " , säger Ramqvist . På mobiltelefoner har Ericsson tagit marknadsandelar och har nu , enligt Ramqvist , en total marknadsandel på 16 % , vilket innebär en ökning med 4 procentenheter under första halvåret . " Om du räknar alla världens mobiltelefoner , både analoga och digitala har vi nått 16 % marknadsandel , vilket innebär en ökning med 4 procentenheter under första halvåret . På digitala telefoner är det betydligt bättre " , säger Ramqvist . - Jörgen Österberg 08 - 700 1008 . ( c ) Reuters Limited 1997 . 
