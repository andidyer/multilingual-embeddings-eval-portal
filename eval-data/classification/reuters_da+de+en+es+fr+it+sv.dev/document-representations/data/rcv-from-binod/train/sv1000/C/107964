ANALYS - Celsius vinst 80 - 90 Mkr kv 1 . STOCKHOLM , 14 maj ( Reuter ) - Försvarsindustribolaget Celsius spås visa en vinst på 80 - 90 Mkr för första kvartalet 1997 . Det menar analytiker som Reuters har talat med . Bolagets fakturering väntas ligga mellan 2 . 600 Mkr och 2 . 900 Mkr . Under samma period förra året var vinsten efter finansnetto 75 Mkr och försäljningen 2 . 458 Mkr . Antalet analytiker som har prognos på bolaget är dock för få för att en enkät kan göras . För helåret 1997 spås bolaget visa en vinst på ca 380 Mkr ( 347 ) . " Det som tidigare har tyngt rörelseresultatet har varit problem i bland annat Celsius Tech . Men Celsius har lovat att dotterbolaget ska nå vinst i år och frågan är ju när den förbättringen börjar synas i resulatet " , säger en analytiker och fortsätter : " Celsius Investments flygunderhållsverksamhet i USA kommer att visa upp ett väsentligt starkare resultat på grund av den starkare dollarn när resultat och omsättning ska omräknas till kronor . " Under 1997 väntas finansnettot vara lägre än 1996 medan rörelsen väntas gå bättre än tidigare . " Finansnettot för 1996 var mycket bra medan det i år kommer att landa strax under 100 Mkr för helåret . I år kommer däremot rörelsresultatet att vara bättre än föregående år " , säger en analytiker . Det försämrade finansnettot beror främst på minskade förskottsinbetalningar och framförallt lägre ränta än tidigare år . För dotterbolagen Bofors och Kockums var 1996 ett nattsvart år men borträknat omstruktureringskostnader var den underliggande resultatutvecklingen 61 Mkr respektive 149 Mkr på helåret . - Henrik Persson 08 - 700 1011 . ( c ) Reuters Limited 1997 . 
