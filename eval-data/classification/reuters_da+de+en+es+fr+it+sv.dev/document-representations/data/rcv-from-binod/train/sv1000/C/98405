ORREFORSMAJORITET INTE ETT MÅSTE - ROYAL COPENHAGEN . KöPENHAMN , 15 okt ( Reuter ) - Det är inte en förutsättning för Royal Copenhagen att ha aktiemajoriteten i Orrefors Kosta Boda för att fortsätta samarbetet med glastillverkaren . Det sade Royal Copenhagens VD , Leonhard Schröder , till Reuters i Köpenhamn på tisdagen . " Det är ett långsiktigt samarbete vi har inlett och en eventuell aktiemajoritet från vår sida är inte en förutsättning för detta samarbete . Det vill jag tydligt förneka " , sade Schröder . Dagens Nyheter skrev på tisdagen att Royal Copenhagen tänker bryta samarbetet om bolaget inte kan köpa hela Orrefors Kosta Boda . Royal Copenhagen meddelade i förra veckan att koncernen ökat sitt ägande i Orrefors till 17 , 1 % av kapitalet . Svenska Proventus , som kontrollerar 30 , 2 % av kapitalet , lade i förra veckan ett bud på ytterligare 20 % av aktiekapitalet för att säkra Orrefors självständighet . ( c ) Reuters Limited 1996 . 
