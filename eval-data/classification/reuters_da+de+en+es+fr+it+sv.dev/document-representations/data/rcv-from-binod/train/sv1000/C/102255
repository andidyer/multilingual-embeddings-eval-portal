ATLAS KAN BREDDA VERKSAMHET . STOCKHOLM , 27 jan ( Reuter ) - Atlas Copco kan tänka sig expandera in i nya affärsområden som ett led bolagets tillväxtstrategi . Det sade bolagets tillträdande VD Giulio Mazzalupi på en presskonferens på måndagen . " Du kan arbeta i många dimensioner för att öka tillväxten och andra områden är en möjlig dimension " , sade Mazzalupi . Mazzalupi spår ökad tillväxt framöver och anser att den nödvändiga plattformen i stort sett finns på plats . " Vi har den rätta plattformen för ökad tillväxt " , sade Mazzalupi som därmed inte räknar med några stora strukturella grepp . " Det viktiga är att jag kommer att se till att alla planer och strategier fortsätter oförändrade tills de är genomförda " , sade han . Mazzalupi är för närvarande chef över Atlas Copcos affärsområde kompressorteknik , som står för drygt 50 % av koncernens omsättning och drygt 60 % av vinsten . Enligt Atlas Copcos styrelseordförande Anders Scharp var Mazzalupi den enda kandidaten till VD - posten . - Joel Dahlberg 08 - 700 1007 . ( c ) Reuters Limited 1997 . 
