Scancem planerar stad i kalkbrott . STOCKHOLM , 29 april ( Reuter ) - Cementtillverkaren Scancem har utarbetat ett byggnadsförslag till en helt ny stadsdel i Malmö , Scanstad . Stadsdelen ska ligga vid kalkbrottet och brofästet i Limhamn , ett område som till en betydande del ägs av Scancem , skriver bolaget i ett pressmeddelande . " Området . . . blir i framtiden porten till Sverige och Malmös nya ansikte mot Europa med närhet till två flygplatser , fyra universitet och flera stora stadskärnor " , skriver Scancem . Scanstad omfattar en markyta på 2 , 3 miljoner kvadratmeter och ska innehålla ca 4 . 500 bostäder och 3 . 000 - 4 . 000 arbetsplatser . " Stadsbyggnadskonceptet innehåller en helhetslösning för bebyggelse , landskap och trafik " , säger Larry Servin , VD för Scancem fastigheter och fortsätter : " Scanstad ska erbjuda en integrerad miljö med boende , arbetsplatser , service och institutioner som passar framtidens människor och företag . Här byggs spännande stadsrum , där kalkbrottets speciella nivåskillnader tas tillvara . " - Henrik Persson 08 - 700 1011 . ( c ) Reuters Limited 1997 . 
