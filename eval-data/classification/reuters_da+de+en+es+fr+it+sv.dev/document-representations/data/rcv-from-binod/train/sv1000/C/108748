Kanthal värd 190 kr per aktie - Trustor . STOCKHOLM , 30 maj ( Reuter ) - Trustor har inhämtat två oberoende värderingsutlåtanden avseende Trustors innehav i Kanthal och båda har hamnat i nivå med priset 190 kr per aktie . Det skriver Trustor i ett pressmeddelande . Trustor kommer att sälja sin post i Kanthal till den förre huvudägaren i Trustor , Per - Olov Norberg för 190 kr , en affär som ådragit sig kritik då försäljningspriset är under rådande börskurs . " Det föreslagna priset , 190 kr per aktie , ligger i nivå med ovan nämnda värderingar " , skriver Trustor . Kanthals B - aktie stängde på torsdagen på 209 kr . - Jörgen Österberg 08 - 700 1008 . ( c ) Reuters Limited 1997 . 
