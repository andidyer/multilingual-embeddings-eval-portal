B & N FÅR 500 MKR I KASSAN EFTER SPIN - OFFS . STOCKHOLM , 17 feb ( Reuter ) - Bylock och Nordsjöfrakt ( B & N ) räknar med att ha en kassa på 500 Mkr efter genomförd omstrukturering . Det uppger bolagets styrelseordförande Lennart Bylock till Reuters . " Och vi kommer att ha en synlig soliditet på 50 % " , säger Bylock . Han tillägger att B & N : s framtida investeringar kan innebära att bolaget kommer att köpa nya rederier eller nya fartyg . B & N : s verksamhet är åter centrerad kring kärnverksamheten i Ro - Ro - och bulkmarknaden efter omstruktureringen . Bylock framhåller att framtida satsningar även kan bli inom andra marknadssegment . " Det är inget som utesluter att vi går in på andra marknader som tjänar pengar " , säger Bylock . Bylock betonar att omstruktureringen genomförs i nuläget eftersom vinstutsikterna bedöms goda för både B & N , Gorthon Lines och Svenska Orient Linien . Kylmarknaden väntas bland annat att kunna bibehålla nuvarande styrka till år 2000 . B & N meddelade på måndagen att Gorthon Lines kommer att delas ut till aktieägarna och noteras på antingen O - eller OTC - listan . Majoriteten av Svenska Orient Linien erbjuds marknaden och bolaget kommer att noteras på O - listan . B & N kommer att avregistreras från A - listan för att noteras på OTC - listan . - Kristina Zetterlund 08 - 700 1005 . ( c ) Reuters Limited 1997 . 
