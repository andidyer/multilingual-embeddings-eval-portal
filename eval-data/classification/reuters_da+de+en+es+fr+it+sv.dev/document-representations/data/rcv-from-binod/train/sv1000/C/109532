Trygg räknar med räntor från Home . STOCKHOLM , 17 juni ( Reuter ) - Home Holdings kommer i mitten av juli att betala sina räntor till Trygg - Hansa . Det är den mest troliga utvecklingen , enligt Jan Bruneheim , Trygg - Hansas representant i Home Holdings styrelse . Trygg - Hansa meddelade igår att Home Holdings för närvarande inte kan betala de räntor som förföll den 15 juni . Bolaget har en frist på 30 dagar innan lånen förfaller . Enligt Bruneheim är den uteblivna räntebetalningen ett sätt för Homes dotterbolag Home Insurance att nå fördelaktiga uppgörelser i de förhandlingar som pågår med bland annat försäkringstagare . " Home Insurance ligger i tre stora förhandlingar för närvarande och ju svagare resultat - och balansräkning de har , desto bättre ligger de till i dessa förhandlingar " , säger Bruneheim . Home Holdings har inga egna tillgångar utan är beroende av utdelning från just Home Insurance för att kunna betala sina räntor . Home Insurance förhandlar dels med försäkringstagare om att köpa tillbaka försäkringsåtaganden , dels med hyresvärden om att sänka hyran och minska lokalerna samt dels med ägarna till obligationslånet . Home Holdings trumfkort är att om det inte skulle lyckas betala sina räntor under tidsfristen , kommer bolaget att tas över av den amerikanska försäkringsinspektionen . Och försäkringsinspektionens uppgift är att tillvarata försäkringstagarnas intressen . " Så de som nu ligger i förhandling med Home Insurance vet att de nu har en månad på sig att komma fram till en lösning , sen måste de börja förhandla med en ny part , som ska se till försäkringstagarnas intressen " , säger Bruneheim . Han tror därmed att förhandlingarna med hyresvärden och obligationsägarna borde kunna slutföras framgångsrikt under denna tidsfrist . Om Home Insurance lyckas i dessa förhandlingar har bolaget uppnått sitt mål . Bolaget kan därefter betala utdelning till Home Holdings , som i sin tur kan betala sina räntor . " Detta är det scenario man måste utgå ifrån i dagens läge " , säger Bruneheim . Home Holdings obligationslån är på 280 miljoner dollar , varav Trygg - Hansa äger en del . Räntan är 11 , 6 miljoner dollar varje halvår . - Joel Dahlberg 08 - 700 1007 . ( c ) Reuters Limited 1997 . 
