ABB ser inga Bakun - förseningar från " diskussioner " . STOCKHOLM , 15 juli ( Reuter ) - ABB tror inte att de diskussioner företaget för med Ekran kommer att leda till att Bakun - projektet försenas . Det säger Michael Robertson , ansvarig för internationella mediakontakter på ABB i Zurich , till Reuters . Den tillförordnade premiärministern i Malaysia , Anwar Ibrahim , sade på tisdagen att en konflikt mellan ABB och Ekran hotar att försena dammbygget . " Vi skulle inte använda ordet konflikt , utan föredrar att kalla det för pågående diskussioner . Vid alla större och komplexa projekt som detta är diskussioner angående tekniska och andra detaljer ganska vanliga och är att vänta " , säger Robertson . Han räknar inte med att ordväxlingen kommer att leda till förseningar . " ( ABB ) ser ingen anledning till att de diskussioner som nu förs skulle medföra några förseningar i projektet . " Robertson vill inte ytterligare kommentera vad diskussionerna gäller . Han påpekar också att premiärministerns tal om försening av projektet innefattade försening av en avledningstunnel för vatten från byggplatsen och andra problem . " Avledningstunneln ingår inte i vår del av projektet . Sedan finns det bakgrund och finansiering som vi inte har med att göra " , säger Robertson . Malaysias kommunikationsminister , Leo Moggie , sade tidigare idag att det kan bli aktuellt att se över hela överenskommelsen om dammen . " Inte bara underleverantörerna . Jag tror att huvudöverenskommelsen kan behöva ses över igen " , sade han . - Jörgen Österberg 08 - 700 1008 . ( c ) Reuters Limited 1997 . 
