AFFÄRSVÄRLDEN RÅDER SÄLJ I INTENTIA . STOCKHOLM , 19 feb ( Reuter ) - Det dåliga resultat som Intentia visade i sitt bokslut i måndags gör att aktien snarast bör säljas . Det menar Affärsvärlden i en kommentar till bokslutet . " Intentias börsintroduktion , som skedde i november i fjol , har varit kantad av missar . . . När prospektet väl kom , i mitten av oktober , angavs den prognosticerade vinsten för 1996 i spannet 25 - 75 Mkr . Men trots att spannet var så brett tvingades ledningen , bara tre veckor efter introduktionen , gå ut med en varning att vinsten inte ens skulle nå 25 Mkr . Det verkliga utfallet . . . visade en vinst på 10 , 2 Mkr " , skriver Affärsvärlden . Att säsongssvängningar och marginalförsäljningar påverkar resultatet kraftigt må vara hänt , men intervallet var tillräckligt stort för att klara den osäkerheten menar tidningen . " Ledningen skyller det sämre resultatet på dålig timing i ett antal större upphandlingar som har slutförts eller kommer att slutföras på ' fel ' sida om årsskiftet . Att denna risk inte gick att förutse så sent som i oktober är anmärkningsvärt " , anser Affärsvärlden . - Jörgen Österberg 08 - 700 1008 . ( c ) Reuters Limited 1997 . 
