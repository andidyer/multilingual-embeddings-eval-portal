LINDAB VILL VÄXA GENOM FÖRVÄRV . STOCKHOLM , 21 feb ( Reuter ) - Lindab vill köpa företag för att nå sin målsättning att växa snabbare än konkurrenterna . " Förutom organisk tillväxt ska Lindab växa genom förvärv när så är lämpligt . Målsättningen är att växa snabbare än konkurrenterna " , skriver Lindabs VD Carl - Gustaf Sonden i en kommentar till bokslutet . Tillväxten ska ske genom satsning på nya produkter , nya systemlösningar och nya marknader . Vidare ska Lindab introducera en rad nya tekniska lösningar och miljövänligare produkter inom affärsområdet Profile under våren 1997 . Under året ska bolaget intensifiera satsningarna på att utveckla och marknadsföra lättbyggnadssystem i stål . " Lättbyggnad är ett växande marknadssegment inom byggindustrin och det finns idag en stor efterfrågan på produkter som ger ett miljövänligt byggande " , skriver Lindab . Bolaget kommer att öka produktionskapaciteten för industriportar vid anläggningarna i Danmark . " Under 1997 påbörjas tillverkning av cirkulära kanalsystem för ventilation i Polen och Tjeckien . Dessutom etableras ett försäljningskontor i Ryssland " , skriver Lindab . Lindab räknar inte med någon markant uppgång i europeisk ekonomi under 1997 och byggsektorn förväntas vara fortsatt svag . " Inför resten av 1990 - talet är dock utsikterna relativt gynnsamma . Världskonsumtionen av ventilationsprodukter förväntas öka under kommande år " , skriver Lindab . Större delen av ökningen förväntas ske i Europa där lagstiftning och ökade krav på bättre inomhusklimat och arbetsmiljö kommer att bidra till detta . Östeuropa är en tillväxtmarknad , medan USA främst har en potential inom affärsområdet Ventilation för Lindabs del . - Peter Fellman 08 - 700 1007 . ( c ) Reuters Limited 1997 . 
