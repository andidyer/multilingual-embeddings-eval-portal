Bättre vinst och CF i Evidentia 1997 - VD . STOCKHOLM , 9 april ( Reuter ) - I år kommer både Evidentias fastighets - och bilrörelse att förbättra både resultat och kassaflöde . Det skriver bolagets VD , Dag Klerfelt , i sin kommentar till bolagets årsredovisning . " År 1997 präglas dock fastighetsrörelsen av hyresgästanpassningar , omförhandling av hyreskontrakt , nyuthyrning och kostnadsanpassningar . För bilrörelsen ger åtgärdsplanen förhoppning om en resultatvändning under hösten och ett positivt resultat för helåret 1997 " , skriver Klerfelt och fortsätter : " Evidentia kommer att ta aktiv del i fortsatta strukturaffärer inom svensk och utländsk fastighetsmarknad , med målsättning att stärka bolagets finansiella ställning " . - Jörgen Österberg 08 - 700 1008 . ( c ) Reuters Limited 1997 . 
