VOLVO FRI SÄLJA INNEHAV I P & U . STOCKHOLM , 12 feb ( Reuter ) - Volvokoncernen är nu fri att sälja posten på 19 , 8 miljoner aktier i Pharmacia & Upjohn . Något beslut i frågan är dock inte taget än . Det säger Jonas Winzell på Volvo Investor Relations till Reuters . " Lock up - perioden på sex månader efter försäljningen av den stora posten i P & U i slutet av juli gick ut i slutet av januari . Så nu är vi fria att sälja , men inga beslut är tagna - då skulle ni ha varit underrättade " , säger Winzell . Han tillägger att Volvos post i P & U idag uppgår till 19 , 8 miljoner aktier , vilka är värda ca 5 , 4 Mdr . Ännu en stor aktiepost står kvar på Volvos säljlista och det är innehavet på 49 % plus 6 % i Pripps - Ringnes . De 6 % står för konvertibler som Volvo kan konvertera till aktier . " Vi valde att ta 6 % i konvertibler eftersom vi inte ville konsolidera Pripps - Ringnes . Konvertiblerna löper på ett antal år och innan de löpt ut kommer vi att ha gått ur Pripps - Ringnes " , säger Winzell . På våren 1995 uppskattades värdet av innehavet i Pripps - Ringnes till strax över 4 Mdr . Idag är det , enligt Winzell , svårare att värdera posten på grund av den situation som uppstått genom Coca - Colas beslut att avbryta samarbetet med Pripps - Ringnes . " Men en stor del av värdet finns kvar " , konstaterar Winzell . - Henrik Alberius 08 - 700 1250 . ( c ) Reuters Limited 1997 . 
