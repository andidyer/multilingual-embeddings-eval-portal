Motiverad uppgång i Lux - analytiker . STOCKHOLM , 13 juni ( Reuter ) - Det omfattande strukturprogrammet i Electrolux innebär , om det blir framgångsrikt , ett rejält lyft av värderingen av koncernens tillgångar . Därför är det kraftiga kurslyftet motiverat . Det säger analytiker som Reuters talat med . " Med tanke på företagets storlek behövs det ju inte så stor förändring i rörelemarginalen för att det ska få stor effekt på nedersta raden . Så jag tycker att en kraftig kursreaktion är motiverad " , säger Henrik Breum på Aros Securities . Han får medhåll av de flera andra analytiker . " Det här är en välförtjänt kursuppgång . Det är en hög finaniell hävstång i bolaget . Om man tror att de klarar att nå de finansiella målen och man värderar om hela tillgångsmassan i linje med det , blir det stor skillnad " , säger en av dem . Breum tror att Electrolux kommer lyckas att nå sina mål om 6 , 5 - 7 , 0 % rörelsemarginal och 15 % avkastning på eget kapital . " Jag tycker det är troligt att de når sina mål . Enligt vår värdering är en kurs runt 600 kr inte något överpris " , säger han . Den värderingen innebär en rabatt jämfört med amerikanska Whirlpool . " Det blir svårt på längre sikt att få samma lönsamhet på den europeiska marknaden som på den amerikanska eftersom den europeiska är mer fragmenterad " , säger Breum . Investmentbanken Lehman Brothers har en riktkurs på 630 kr på medellång sikt men en värdering av Electrolux tillgångar i nivå med genomsnittet hos europeiska verkstadsföretag skulle ge en ännu högre värdering . " Före gårdagens besked värderades Electrolux till 145 % av sysselsatt kapital jämfört med 185 % för genomsnittet för europeiska verkstadsföretag . Om Electrolux lyckas kan det vara rimligt att det kommer upp till genomsnittet för europeiska verkstadsföretag . . . Det skulle teoretiskt ge ett riktpris på runt 750 kr " , menar Chris Heminway , analytiker på Lehman . Han påpekar dock att framgången inte är given i och med detta strukturprogram . " Det här programmet garanterar inte att bolaget lyckas nå dit . Det kommer att finnas risker men också möjlighet till positiva överraskningar . Strukturprogrammet tar exempelvis inte hänsyn till de positiva effekter som en uppgång i konjunkturen ger " , säger han . Johan Sivander , analytiker på Swedbank , konstaterar att den kostnadsminskning som programmet ger , inte ograverat kan gå till marginalförbättringar . " Electrolux kommer sannolikt att få dela med sig till marknaden en stor del av kostnadnedskärningarna i form av billigare produkter " , säger han . Även om många analytiker anser att det finns ytterligare potential för kurslyft i aktien , är det svårt att förutspå hur aktien rör sig på kort sikt . " Det finns potential för ytterligare kurslyft på lite längre sikt men det svårt att bedöma utvecklingen på kort sikt . Aktien har gått väldigt mycket på väldigt kort tid " , säger Chris Heminway och uttrycker samtidigt viss förvåning över den dramatiska reaktionen . " Marknaden måste ha varit blind om den lyfter aktien med 20 % på det här beskedet . Det var ganska klart att Treschow skulle komma med åtgärder för att förbättra lönsamheten " , säger han . Electrolux B - aktie har sedan gårdagens besked om strukturprogrammet stigit med ca 125 kr eller 22 % . Det ger en ökning av bolagets börsvärde med drygt 9 Mdr till 43 Mdr . " Det är fascinerande vad man kan åstadkomma med 2 , 5 Mdr i strukturkostnader " , kommenterade en analytiker . - Joel Dahlberg 08 - 700 1007 . ( c ) Reuters Limited 1997 . 
