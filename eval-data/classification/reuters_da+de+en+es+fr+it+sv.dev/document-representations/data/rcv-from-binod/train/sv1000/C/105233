Kronan tyngde Korsnäs med 180 Mkr 1996 . STOCKHOLM , 18 mars ( Reuter ) - Den starkare kronan sänkte Kinneviks affärsområde Korsnäs resultat med ca 180 Mkr 1996 jämfört med föregående år . Det sade Kinneviks VD Stig Nordin i samband med en analytikerträff på tisdagen . " Kronkursens del i resultatförsämringen ligger i storleksordningen 180 Mkr " , sade Nordin till Reuters . Korsnäs säkrar för närvarande inte sina valutaflöden på termin och bolaget har inga planer på att införa säkringar , enligt Nordin . Korsnäs rörelsevinst sjönk till 720 Mkr 1996 från 1 . 304 Mkr föregående år . Fjolårets svaga resultat förklaras främst av fallande priser och kronförstärkningen . Nordin påpekade att prisutvecklingen inom Korsnäs produktområden ser ljusare ut , och att inledningen på 1997 har varit god hittills . " Det sista kvartalet 1996 var bättre än det näst sista kvartalet . Sedan får vi se om det är ett trendbrott " , sade Nordin . - Kristina Zetterlund 08 - 700 1005 . ( c ) Reuters Limited 1997 . 
