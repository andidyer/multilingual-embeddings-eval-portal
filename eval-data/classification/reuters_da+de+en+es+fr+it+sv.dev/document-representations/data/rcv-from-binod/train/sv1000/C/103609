CHRISTER CARLSSON NY VD FÖR SENEA . STOCKHOLM , 18 feb ( Reuter ) - Christer Carlsson har utsetts till ny VD och koncernchef för Senea , meddelar bolaget . Han efterträder Nils Jonsson som även i fortsättningen kommer att ingå som ledamot i Seneas styrelse . Christer Carlsson är för närvarande verksam inom Senea med marknads - och affärsutveckling . Han kommer att tillträda den nya befattningen senare under 1997 och ska fram till dess arbeta som vice VD med ansvar för affärsområdena Energi och Kommunikation , skriver Senea i ett pressmeddelande . - Erik Aronsson 08 - 700 1001 . ( c ) Reuters Limited 1997 . 
