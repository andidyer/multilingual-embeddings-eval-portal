ORDERRYKTEN LYFTER ERICSSON . STOCKHOLM , 29 nov ( Reuter ) - Rykten om en ny stororder lyfte kursen i Ericssons B - aktie på fredagseftermiddagen . " Det finns rykten i marknaden om en stor order och det har haft effekt . . . Det är ju månadsskifte och det driver gärna fram rykten " , sade en mäklare . Han tillade samtidigt att ryktet kom från källor som tidigare visat sig vara trovärdiga . Enligt en annan mäklare handlar ryktena om en order från USA . " Vad jag har hört handlar det om en PCS - order från USA värd 2 , 2 Mdr kronor . I kontraktet ska det dessutom ingå tre till fyra följdorder i samma storleksklass . Dessa följdorder kan dock sträckas ut över flera år , så det är inte helt lätt att värdera hela paketet förrän man vet exakt vad som gäller " , sade han . Ericssons B - aktie stod 4 , 50 kr högre på 208 i livlig handel om 1 , 7 miljoner aktier . - Joel Dahlberg 08 - 700 1011 . ( c ) Reuters Limited 1996 . 
