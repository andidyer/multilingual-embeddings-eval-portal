TV4 vände till vinst på 51 Mkr . STOCKHOLM , 15 juli ( Reuter ) - TV4 : s resultat efter finansnetto steg till 51 , 4 Mkr årets sex första månader ( - 34 , 6 ) . Omsättningen ökade till 870 Mkr ( 803 ) , skriver bolaget i sin delårsrapport . För helåret 1997 förutspår TV4 att de totala kostnaderna , med viss justering för ersättning till STIM , kommer att uppgå till samma nivå som under 1996 . TV4 bedömer att reklammarknaden under det första halvåret ökat något långsammare än under det första kvartalet då den enligt IRM , Institutet för reklam - och mediestatistik , ökade med 11 % . Utifrån interna uppskattningar bedömer TV4 att det tappat ca 3 % marknadsandelar under årets sex första månader . Detta antas bero på att Kanal 5 haft framgångar som lågprisalternativ för annonsörerna . TV4 : s strategi ska dock även i fortsättningen vara att behålla ett högre pris för rikstäckande reklam . Under perioden ökade det totala TV - tittandet med 3 , 5 % , motsvarande 5 minuter om dagen , jämfört med motsvarande period förra året . Kanal 5 , SVT2 och TV3 ökade sina tittarandelar . TV4 skriver att det behöll greppet om den kommersiellt viktiga tittargruppen 12 - 59 år . TV4 : s tittarandel var 28 , 8 % för den totala befolkningen , vilket innebär en liten ökning från förra året . För åldersgruppen 12 - 59 år var TV4 : s andel 30 , 6 % , vilket också motsvarade en mindre ökning från förra året . Under 1997 planerar TV4 inga betydande teknologiinvesteringar , skriver bolaget . - Jörgen Österberg 08 - 700 1008 . ( c ) Reuters Limited 1997 . 
