SCANIAPRODUKTERS RÖRELSEVINST FÖLL 44 % . STOCKHOLM , 18 feb ( Reuter ) - Scanias totala rörelseresultat inklusive VAG - proukterna minskade med 43 % till 3 . 057 Mkr . Minskningen för Scaniaprodukterna var större . Det föll med 44 % till 2 . 842 Mkr . Anledningen är att rörelseresultatet för Scanias verksamhet i Europa halverades och bara blev 2 . 276 Mkr ( 4 . 599 ) . Däremot ökade rörelseresultatet för verkamsheten i Latinamerika med 24 % till 511 Mkr . Europaresultatet påverkades negativt av den starkare svenska kronan med 900 Mkr , skriver Scania i sin bokslutsrapport . Kostnader på 650 Mkr för omställningen av produktionen i Europa till nya 4 - serien belastade också rörelseresultatet , liksom kostnader på 290 Mkr för personalreduktion . " Ett lägre kapacitetsutnyttjande och kostnader för den fortsatta utbyggnaden av marknadsorganisationen samt högre produktutvecklingkostnader påverkade också rörelseresultatet " , skriver Scania . - Henrik Alberius 08 - 700 1250 . ( c ) Reuters Limited 1997 . 
