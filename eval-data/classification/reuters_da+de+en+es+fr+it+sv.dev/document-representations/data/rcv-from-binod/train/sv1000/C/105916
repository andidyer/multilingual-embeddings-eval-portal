Incentive säljer TA Hydronics . STOCKHOLM , 3 april ( Reuter ) - Incentive har slutit avtal om att sälja dotterbolaget TA Hydronics till den brittiska industrikoncernen IMI . Det skriver Incentive i ett pressmeddelande . Försäljningspriset uppgår till 1 . 200 Mkr och Incentive gör en reavinst på ca 800 Mkr i samband med försäljningen . " Detta är ytterligare ett steg i utvecklingen av Incentive . Vi koncentrerar koncernen ytterligare för att kunna satsa fullt ut på verksamheter där vi kan skapa väsentlig värdetillväxt " , säger Incentives VD Mikael Lilius i en kommentar och fortsätter : " Den finansiella styrka är nu återställd ( efter Gambroköpet ) , nettoskulden har på 12 månader minskat ca 10 Mdr . Under 1997 har den med dagens affär minskat med ca 3 , 2 Mdr . . . Vi kommer nu enligt vår klart uttalade strategi att gå vidare och använda våra resurser för en expansion , särskilt inom området medicinsk teknik " , säger Lilius . - Jörgen Österberg 08 - 700 1008 . ( c ) Reuters Limited 1997 . 
