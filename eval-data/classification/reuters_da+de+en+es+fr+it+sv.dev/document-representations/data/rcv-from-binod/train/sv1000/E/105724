Hushållen sparar mindre - SCB . STOCKHOLM , 27 mars ( Reuter ) - Svenska hushåll sparar mindre . Det visar Statistiska centralbyråns ( SCB ) finansräkenskaper för tredje kvartalet 1996 . Hushållens finansiella sparande var knappt 13 Mdr under det tredje kvartalet 1996 , vilket kan jämföras med 24 respektive 23 Mdr under första och andra kvartalet samma år . Totalt uppgick sparandet till 60 Mdr under 1996 års tre första kvartal . Detta är betydligt högre än motsvarande period 1995 då sparandet uppgick till 34 Mdr . Under hela 1995 sparade hushållen 59 Mdr . Sparandet i bank och privata försäkringar ökade på bekostnad av obligationssparandet . Hushållen ökade sina nettoinsättningar i bank med 39 Mdr under de tre första kvartalen 1996 jämfört med samma period 1995 . Sparandet i privata försäkringar ökade till 22 , 5 Mdr jämfört med 19 Mdr . Obligationssparandet sjönk i popularitet till - 0 , 2 Mdr från 28 Mdr . Låneskulderna steg med 12 , 5 Mdr under de första tre kvartalen 1996 vilket är en omsvängning från samma period 1995 då hushållen minskade sina lån med 0 , 1 Mdr . Det är framför allt i bostadsinstituten som upplåningen ökat medan lån i bank minskat . - Charlotte Meynert 08 - 700 1071 . ( c ) Reuters Limited 1997 . 
