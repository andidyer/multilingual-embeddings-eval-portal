Spendrups halvårsvinst steg till 35 Mkr . STOCKHOLM , 4 aug ( Reuter ) - Öl och läsktillverkaren Spendrups gjorde en vinst efter finansnetto på 35 Mkr första halvåret jämfört med en förlust på 26 Mkr motsvarande period i fjol . Faktureringen ökade med 11 % till 973 Mkr och volymerna steg med 3 % till 152 miljoner liter . " Resultatet för första halvåret ger förhoppningar om ett bra resultat för hela 1997 . Det goda julivädret och fortsatta framgångar i de flesta viktiga marknadssegmenten pekar i samma riktning " , skriver Spendrups i sin halvårsrapport . På sikt räknar bolaget dock med en hårdare konkurrens som följd av den förändrade branschstrukturen och en ökande import av öl . I Sverige steg resultatet till 35 Mkr ( - 21 ) och faktureringen med 10 % . Resultatförbättringen är en följd av högre fakturering samt koncentrerad försäljning mot mer lönsamma marknadssegment och produktavsnitt . De kostnadssänkande åtgärdsprogram som startades under 1996 har också varit framgångsrika , enligt Spendrups . " Trots att Coke intensifierar sin marknadsbearbetning fortsätter Pepsi att ta andelar på colamarknaden " , skriver bolaget . Spendrups behåller sina marknadsandelar på vatten . Vinförsäljningen ökade med 61 % . Norge gjorde ett nollresultat jämfört med en förlust på 5 Mkr i fjol . Bryggeriets marknadsandelar var drygt 6 % på öl och 4 % på läsk och vatten . Spendrups soliditet var ca 26 % . - Kristina Zetterlund 08 - 700 1005 . ( c ) Reuters Limited 1997 . 
