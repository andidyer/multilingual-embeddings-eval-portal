NatWest råder köp i P & U . STOCKHOLM , 11 april ( Reuter ) - Den brittiska mäklarhuset NatWest Securities upprepar sin köprekommendation på Pharmacia & Upjohn ( P & U ) i en färsk " company update " . NatWest koncentrerar sin kommentar på bolagets nya inkontinensmedel Detrusitol . " Vi räknar med att P & U på söndag den 13 april släpper mycket positiva resultat från den nyligen avslutade fas III - studien för Destrusitol " , skriver NatWest . Banken räknar också med att det finns 50 % chans att Detrusitol blir snabbbehandlat av amerikanska läkemedelsmyndigheten FDA . Det skulle kunna innebära ett godkännande redan i september i år jämfört med mars 1998 vid en normal behandling . NatWest beräknar den totala marknaden för urininkontinens till 3 , 6 - 5 , 4 miljoner dollar i USA och till omkring 10 miljarder dollar för hela världen . " Vi spår en toppförsäljning på 500 miljoner dollar för Detrusitol , vilket är en mycket försiktig prognos om testresultatet skulle visa att Detrusitol kan betraktas som nummer ett inom behandling av ofrivillig urinavgång " , skriver banken . NatWest spår en vinst per aktie , exklusive kostnader för omstrukturering , på 2 , 15 $ 1997 . Nästa år spås vinsten stiga till 2 , 65 dollar och 1999 till 3 , 16 dollar . - Joel Dahlberg 08 - 700 1007 . ( c ) Reuters Limited 1997 . 
