KÄRNAVVECKLING GER 25 . 000 NYA JOBB - MP . STOCKHOLM , 28 nov ( Reuter ) - En avveckling av kärnkraften skapar lågt räknat 25 . 000 nya arbeten . Varannan arbetslös byggnadsarbetare får jobb och tusentals nya arbeten skapas också i skogsindustrin och i jordbruket . Det hävdar miljöpartiet i en ny utredning . " En stor del av jobben skapas dessutom i de områden där arbetslösheten är som högst " , säger partiets språkrör Birger Schlaug enligt ett pressmeddelande . Kärnkraften kommer att avvecklas förr eller senare och med en tidig avveckling vinner Sverige konkurrensfördelar , enligt miljöpartiet . " Dessutom blir kärnkraften mindre tillförlitlig för var dag som går . Om sex reaktorer står still igen denna vinter och det blir smällkallt får industrin stora problem . Gammal kärnkraft är ett hot mot industrins driftsäkerhet och därmed mot jobben " , dundrar Schlaug . - Erik Aronsson 08 - 700 1010 . ( c ) Reuters Limited 1996 . 
