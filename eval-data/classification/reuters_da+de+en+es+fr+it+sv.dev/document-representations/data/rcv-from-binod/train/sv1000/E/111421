BNP steg 2 , 3 % andra kvartalet . STOCKHOLM , 7 aug ( Reuter ) - BNP ökade med 2 , 3 % andra kvartalet 1997 jämfört med motsvarande kvartal 1996 , enligt Statistiska centralbyrån ( SCB ) . Säsongsrensat ökade BNP med 0 , 8 % jämfört med första kvartalet 1997 . Marknadens förväntningar låg på en ökning på 0 , 7 % jämfört med första kvartalet i år , motsvarande en årstakt på 2 , 1 % , enligt en enkät som Reuters gjort . " Efter ett något avvaktande första kvartal börjar ekonomin åter skjuta fart andra kvartalet " , konstaterar SCB . Efterfrågan för privat konsumtion och investeringar , liksom från utlandet , gav de positiva bidragen till BNP - utvecklingen medan den offentliga konsumtionen drog ned utvecklingen . Den privata konsumtionen ökade med drygt 3 % , bruttoinvesteringarna ökade med 3 % och nettoexporten bidrog 0 , 9 procentenheter till BNP - utvecklingen . " Konsumtionen av varor , utom bilar och bränsle med mera som väger tungt i den privata konsumtionen , ökade med 4 % och bidrog därmed med 1 , 5 procentenheter av konsumtionsökningen . Bilinköpen ökade med 30 % och bidrog med 0 , 8 procentenheter till ökningen " , uppger SCB . Bruttoinvesteringarna drogs upp av näringslivets maskininvesteringar och både exporten och importen utvecklades starkt andra kvartalet . Den offentliga konsumtionen minskade med 2 , 3 % . De nationalräkenskaper som presenteras ger en första mycket preliminär bild av andra kvartalet , enligt SCB . - Barbara Taltavull 08 - 700 1019 . ( c ) Reuters Limited 1997 . 
