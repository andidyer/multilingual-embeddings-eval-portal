TEKNISK ANALYS - Fortsatt skakig börs . STOCKHOLM , 24 april ( Reuter ) - Förra veckans tekniska rekyl på Wall Street lyckades även leda Stockholmsbörsen uppåt . Som befarat visade sig emellertid motståndet vid ca 2120 för OMX - index vara för svårpasserat . Veckans negativa avslutning indikerar att nya nedgångar lurar runt hörnet . Det mest troliga är emellertid en fortsatt relativt horisontell rörelse med endast en mindre upp - eller nedgång . På uppsidan begränsas uppgångspotentialen av dels det ovan beskrivna motståndet men också av den nedåtriktade trendlinje , som etablerat sig sedan den nuvarande nedgångsfasen tog fart i början av mars . Detta motstånd hittar vi i dagsläget vid ca 2125 . På nedsidan ser det trångt ut med ett första stöd redan vid ca 2050 , i form av i kanaltaket till den riktigt långa uppåtriktade trenden , som påbörjades hösten 1992 . Möjligen kan nedgången bli så djup som 1950 , där ytterligare stöd finns , men detta är i dagsläget något som jag inte håller för särskilt troligt . Värt att notera efter den senaste tidens skakiga utveckling är således att nedgången , som mest 8 % på en dryg månad , fortfarande bara handlar om korrigering inom de senaste åtta månadernas upptrend . Och skulle marknaden trots allt falla igenom denna upptrend rör det sig fortfarande bara om en sund korrigering i nästa längre uppåtriktade trend . Detsamma gäller den amerikanska marknaden , som fortfarande har en fallhöjd på ca 7 % , mätt på S & P 500 index , innan marknaden nått ned till den längre uppåtriktade trenden . Skillnaden mellan Stockholmsbörsen och Wall Street ligger emellertid i att Wall Street har betydligt närmare till sitt långa 200 - dagars glidande medelvärde , som i S & P : s fall löper vid cirka 720 indexpunkter . Astra tappade rejält i veckan då bolaget lämnade en rapport som var betydligt sämre än väntat . Detta fick aktien att rasa ända ned till 300 kr där vi finner den längre uppåtriktade trend som aktien befunnit sig inom sedan hösten 1995 . Då denna nivå utgör ett tungt stöd räknar jag med att en viss stabilisering bör kunna ske . Men även om en uppgång kommer från denna nivå är det inte särskilt troligt att Astra för den skull sällar sig till köpkandidaterna då det finns gott om aktier som förväntas gå bättre . En köpvärd aktie är SSAB , som lämnade en köpsignal mot den övriga marknaden redan i slutet av februari , då aktien bröt igenom motståndet och toppen vid 125 kr . Sedan dess har väl inte uppgången varit så där särskilt märkvärdig då en i övrigt trött börs hållit tillbaka aktien , men icke desto mindre har SSAB utvecklats mycket positivt i en jämförelse . Någon anledning till att ändra denna inställning finns det heller inte i dagsläget . Stöd finns idag vid 130 respektive 125 kr . Motstånd vid intervallet 135 till 140 kr . Ericsson , vars rapport kommer på fredag , har handlats i en fallande trend sedan början på mars . I början på april bröt också aktien den uppåtriktad trend som påbörjades i slutet på juli . I dagsläget har aktien letat sig ner till det korta uppåtriktade trendstöd som löper vid ca 245 kr . Huruvida aktien skall klara av att hålla sig ovanför detta stöd beror till stor del på rapporten . Motstånd finns i form av den nedåtriktade trendlinjen vid ca 250 . Det trånga intervall som Ericsson nu befinner sig inom , gör att utfallet kan bli mycket explosivt då marknaden väl bereds möjlighet att ta ställning till den senaste tiden resultatutveckling . På nedsidan finns ytterligare stöd vid ca 235 respektive 230 kr . Thomas Stridsman ( Eventuella åsikter eller rekommendationer som framförs i artikeln är författarens och inte Reuters . ) . ( c ) Reuters Limited 1997 . 
