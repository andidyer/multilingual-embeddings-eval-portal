FÖRENINGSBANKENS VINST STEG TILL 1 , 2 MDR . STOCKHOLM , 18 feb ( Reuter ) - Föreningsbanken ökade sin rörelsevinst för helåret 1996 till 1 . 160 Mkr ( 1 . 020 ) efter kreditförluster på 1 . 091 Mkr ( 1 . 447 ) . Enligt en Reuters enkät hade analytiker i snitt väntat sig en vinst efter kreditförluster på 1 . 130 Mkr och kreditförluster på 990 Mkr . Föreningsbankens styrelse föreslår att utdelningen för A - aktien höjs till 1 , 25 kr per aktie ( 0 , 50 ) . För 1997 förväntar sig banken en fortsatt förbättring av resultatet . Räntenettot exklusive insättningsgarantin förbättrades med 2 % , men inklusive garantin försämrades nettot med 1 % till 3 . 613 Mkr ( 3 . 656 ) . Även om räntemarginalen förbättrades under andra halvåret 1996 var marginalen lägre i genomsnitt under 1996 än föregående år . Provisionsnettot steg med 15 % till 792 Mkr , främst beroende på provisioner från betalningsförmedlingstjänster och fondrörelsen . Kostnaderna i verksamheten var i stort sett oförändrade på 2 . 954 Mkr ( 2 . 931 ) . Effektiviseringsarbete kunde sänka personalkostnaderna med 4 % trots en avtalad löneökning på 4 % . Övriga omkostnader minskade med 6 % . Problemkrediterna minskade med 37 % till 1 , 9 Mdr netto . Osäkra fordringar svarade för 1 , 5 Mdr och krediter med ränteeftergift för 0 , 4 Mdr . Utlåningen till allmänheten ökade med 11 % till 86 , 5 Mdr och inlåningen från allmänheten ökade med 7 % till 66 , 3 Mdr . - Jörgen Österberg 08 - 700 1008 . ( c ) Reuters Limited 1997 . 
