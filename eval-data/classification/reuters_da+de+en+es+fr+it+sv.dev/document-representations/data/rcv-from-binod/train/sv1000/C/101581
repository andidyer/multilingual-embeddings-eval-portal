ASTRA BACKAR PÅ RYKTEN OM PULMICORT . STOCKHOLM , 14 jan ( Reuter ) - Kursen i Astra backade på tisdagen till följd av rykten att ett amerikanskt godkännande av astmamedlet Pulmicort Turbuhaler försenas ytterligare . " Det finns rykten om att ett godkännande från FDA ( amerikanska läkemedelsverket ) skulle försenas ytterligare ett halvår " , sade en mäklarchef . Astra fick strax före jul några nya frågor från FDA angående pulmicort men informationschef Staffan Ternby ser inte allvarligt på detta . " Vi lämnade omedelbart in svar på de här frågorna . . . De var inte av någon komplex natur " , säger han . " Det går rykten om att det skulle vara något slags varningsbrev men det stämmer inte . . . Vi ser det snarare som ett tecken på att det inte finns några kvarstående större frågor " , säger Ternby . - Joel Dahlberg 08 - 700 , 1011 . ( c ) Reuters Limited 1997 . 
