Riksgälden spår lånebehov på 4 , 2 Mdr i maj . STOCKHOLM , 9 april ( Reuter ) - Riksgälden spår ett lånebehov i april på 0 , 8 Mdr och i maj på 4 , 2 Mdr . Under maj planerar Riksgälden att emittera 4 Mdr i växlar och 4 Mdr i obligationer . April månads lånebehov revideras ned med 0 , 4 Mdr . Maj månads lånebehov på 4 , 2 Mdr är 2 , 5 Mdr högre än i maj 1996 . Detta beror enligt Riksgälden på att räntebetalningarna på statsskulden väntas öka . Lånebehovet för mars 1997 blev 1 , 1 Mdr , vilket är 4 , 9 Mdr lägre än i föregående prognos . Avvikelsen förklaras bland annat av en återbetalning till Försvarets Materielverk från försvarsindustrin . Riksgälden spår också att nettoutlåningen blir större än förra året . Detta beror på att bankernas årliga inbetalning av insättningsgarantiavgifter till Insättningsgarantinämndens konto hos Riksgälden förra året gjordes i maj . I år kommer inbetalningen att ske senare under året . Lånebehovet för tolvmånadersperioden till och med mars uppgick till 10 , 3 Mdr . För april och maj beräknas motsvarande tal uppgå till 10 , 9 Mdr respektive 13 , 4 Mdr . - Charlotte Meynert 08 - 700 1071 . ( c ) Reuters Limited 1997 . 
