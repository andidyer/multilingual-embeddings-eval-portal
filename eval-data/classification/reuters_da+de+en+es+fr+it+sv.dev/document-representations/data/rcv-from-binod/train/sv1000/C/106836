SinterCast har redan kommersiell produktion - VD . STOCKHOLM , 21 april ( Reuter ) - SinterCasts gjutteknik har använts av en industriell kund i kommersiell produktion under ett år . Kunden har dock inte velat gå ut med detta förrän nu . Det berättade SinterCasts VD Bertil Hagman i en intervju med Reuters på fredagen . " Vi har haft kommersiell produktion igång för kunden i ett år ungefär . Det handlar om 10 - 20 motorer på mellan 10 - 17 ton vardera som levererats till oljefält i Mellanöstern . Kunden , som är Allens Diesel / Rolls Royce är ett starkt namn i fackkretsar och en tacksam referens vid försäljningsarbetet " , sade Hagman . - Jörgen Österberg 08 - 700 1008 . ( c ) Reuters Limited 1997 . 
