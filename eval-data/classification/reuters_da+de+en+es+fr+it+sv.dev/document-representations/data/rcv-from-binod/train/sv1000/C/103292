SSAB ' S VINST FÖLL TILL 2 . 091 MKR . STOCKHOLM , 13 feb ( Reuter ) - Stålkoncernen SSAB rapporterar en vinst efter finansnetto på 2 . 091 Mkr för helåret 1996 . Det är en försämring jämfört med helåret 1995 då vinsten blev 3 . 832 Mkr . Vinsten var bättre än förväntat . Enligt Reuters sammanställning av 13 prognoser förutspåddes en vinst på i genomsnitt 1 . 979 Mkr . Koncernens intäkter minskade till 17 . 408 Mkr ( 19 . 004 ) . Styrelsens förslag till utdelning är 4 kr per aktie , oförändrat från året innan . Den fortsatta prisutvecklingen på stål kommer att vara den faktor som främst avgör koncernens resultatutveckling 1997 , skriver SSAB . " Flertalet bedömare förutser att efterfrågan på stål i Västeuropa kommer att öka under 1997 bland annat beroende på att någon ytterligare minskning av lagren ej förutses . Ännu finns dock inga konkreta tecken på en sådan ökad förbrukning " , skriver SSAB i rapporten . Prisutvecklingen under 1996 var i genomsnitt 15 % lägre mätt i svenska kronor , jämfört med 1995 . Av detta beror cirka 7 % på förstärkningen av kronan . Sammantaget minskade koncernens intäkter med 8 % till följd av lägre stålpriser och minskade volymer i handels - och vidareförädlingsrörelserna . Kassaflödet försämrades till 1 . 368 Mkr ( 1 . 891 ) . - Olle Lindström 08 - 700 1015 . ( c ) Reuters Limited 1997 . 
