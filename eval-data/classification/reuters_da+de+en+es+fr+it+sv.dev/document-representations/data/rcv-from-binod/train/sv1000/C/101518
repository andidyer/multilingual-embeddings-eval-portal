SPENDRUPS RESULTAT BÄTTRE 1997 - VVD . STOCKHOLM , 13 jan ( Reuter ) - Spendrups resultat 1997 kommer att överstiga resultatet föregående år . Det säger Spendrups vice VD Ulf Spendrup till Reuters . " Ölvolymerna kommer att gå upp några procent det är det ingen tvekan om " , säger Spendrup och tillägger att försäljningen av läskedryck och vatten också kommer att öka under 1997 . På frågan om detta innebär ett bättre resultat för Spendrups 1997 jämfört med 1996 , säger Spendrup : " Ja , det är självklart . Det är klart att det får en positiv effekt på resultatet . " Spendrups uppgav på fredagen att en svag försäljning före årsskiftet innebär att resultatet 1996 väsentligt kommer att understiga tidigare lämnad prognos om en helårsvinst på runt 40 Mkr . Enligt Spendrup ökade bolagets ölförsäljning med 180 % de första sex dagarna i år jämfört med motsvarande period i fjol . Läskförsäljningen visade en uppgång på 70 % . Ulf Spendrup betonar att förändringen av ölskatten vid årsskiftet sänkte försäljningen i slutet av 1996 . Butikernas tomma lager drog sedan upp Spendrups volymer vid starten av 1997 . Jämförelsesiffrorna är även låga eftersom ölskatten höjdes vid årsskiftet 1995 / 1996 , vilket fick motsatta försäljningseffekter . Spendrup påpekar att försäljningssiffrorna för i år visar att volymnedgången i slutet av 1996 bottnade i lagerminskningar . Uppgången i läskförsäljningen kan vara en följd av att bidragsutbetalningar har skjutits fram till månadsslutet , tror Ulf Spendrup . Försäljningen av det nya folkölet , som har så låg alkoholhalt att det slipper ölskatt , var nästan tre gånger så stor årets första sex dagar jämfört med samma period 1996 . " Och i december gick Norge väldigt bra volymmässigt " , framhåller Ulf Spendrup . Spendrups meddelade på fredagen att bolaget fortsatt ökade sina marknadsandelar de första tio månaderna 1996 . " Det ser väldigt positivt ut för november också " , säger Ulf Spendrup . Minskningen av ölskatten vid årsskiftet bör kunna bromsa upp privatimporten av öl från främst Danmark något under 1997 . Hur stor minskning av gränshandeln som kommer att ske är dock fortfarande osäkert , enligt Spendrup . Ölskatten i Norge och Finland blir något högre än Sveriges ölskatt . Detta kan i viss mån komma att kunna ge motsatt effekt med gränshandel av öl från Sverige till Norge och Finland , tror Ulf Spendrup . " Men det stora frågetecknet 1997 är Cokes skillsmässa från Pripps " , säger han . - Kristina Zetterlund 08 - 700 1005 . ( c ) Reuters Limited 1997 . 
