N & T vänder till vinst på 32 Mkr . STOCKHOLM , 19 aug ( Reuter ) - Nordström & Thulin ( N & T ) gjorde en vinst före skatt på 32 Mkr första halvåret jämfört med en förlust på 67 Mkr motsvarande period i fjol . " Resultatförbättringen under årets två första kvartal beräknas fortsätta under resten av året . Mot bakgrund härav bedöms resultatet för hela 1997 visa överskott " , skriver N & T i sin halvårsrapport . N & T spådde ett väsentligt bättre helårsresultat 1997 jämfört med 1996 i samband med sin delårsrapport för första kvartalet . I fjol gjorde företaget en förlust före skatt på 180 Mkr . Halvårsresultatet lyftes av en vinst på 32 Mkr vid försäljning av aktier ( 0 ) . Lastfartygen gjorde en förlust före skatt på 1 Mkr ( - 55 ) . Färjeverksamheten , som säsongsmässigt är svag under rapportperioden , gjorde samtidigt en vinst på 1 Mkr ( - 12 ) . Omsättningen ökade något till 583 Mkr ( 556 ) , varav färjetrafiken svarade för 193 Mkr ( 185 ) . Baserat på värderingen av två oberoende mäklarfirmor ökade substansvärdet till 24 kr per aktie före skatt jämfört med 21 kr vid årsskiftet 1996 / 97 . Värderingen gjordes vid en dollarkurs på 7 , 71 kr vid halvårsskiftet och 6 , 87 kr vid helårsskiftet . " En förändring med 10 % av beräknat marknadsvärde på flottan innebär en förändring av substansvärdet med ca 2 , 60 kr per aktie och en förändring i dollarkursen med 10 öre motsvarar ca 0 , 20 kr per aktie " , skriver N & T i sin halvårsrapport . Den svaga marknaden för torrlast bestod . N & T framhåller dock att det finns indikationer som pekar på en marknadsförbättring , vilken väntas fortsätta under 1998 . Tankmarknaden fortsatte att förstärkas , framför allt för rederiets Suezmax - fartyg . På EstLine ökade antalet passagerare med 27 % till 140 . 000 . Lasttrafiken steg samtidigt med 5 % till 170 . 000 längdmeter , vilket innebar fullt kapacitetsutnyttjande . " Utvecklingen för trafiken är positiv , men verksamheten visar ännu ett mindre underskott " , skriver N & T . Även trafiken för Gotlandslinjen utvecklades väl och antalet passagerar ökade till 403 . 000 ( 392 . 000 ) . - Kristina Zetterlund 08 - 700 1005 . ( c ) Reuters Limited 1997 . 
