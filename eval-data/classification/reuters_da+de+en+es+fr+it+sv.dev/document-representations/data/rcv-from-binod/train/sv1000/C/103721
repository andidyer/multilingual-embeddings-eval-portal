VOLVO PV ' S RÖRELSEVINST ÖKADE . STOCKHOLM , 19 feb ( Reuter ) - Volvo Personvagnars rörelseresultat för 1996 ökade till 1 . 498 Mkr jämfört med 1995 års 1 . 089 Mkr . Försäljningen ökade marginellt till 83 . 589 Mkr ( 83 . 340 ) . Arbetet för att sänka kostnaderna fortskred och fick genomslag i resultatet . " Genom successivt ökad utleveranstakt av Volvo S40 och V40 under årets senare hälft och en volymökning av Volvo 850 redovisades tillfredsställande resultatutveckling under fjärde kvartalet " , skriver Volvo . Rörelsemarginalen ökade till 1 , 8 % under året ( 1 , 3 ) och avkastningen på operativt kapital till 12 % ( 8 ) . Antalet fakturerade Volvobilar minskade under 1996 till 368 . 300 jämfört med 374 . 600 året innan . " Försäljningen i Europa var svag under första halvåret men förbättrades mot slutet av året i samband med ökade leveranser av Volvo S40 / V40 . Året präglades av god försäljningsutveckling för Volvo 850 och en starkare ställning i segmentet för större bilar i USA och Japan " , skriver Volvo . I Europa minskade antalet fakturerade Volvo personbilar till 216 . 100 ( 219 . 800 ) . Försäljningen i Sverige påverkades negativt av osäkerheten inför den nya tjänstebilsbeskattningen . " Registeringarna av Volvo personbilar för hela året ( i Sverige ) minskade dock med 11 % till 43 . 700 " , skriver Volvo . På Volvos tredje största marknad , Storbritannien , sjönk registeringarna med 15 % till 33 . 700 bilar . I USA ökade orderingången under årets andra halva och en stark utveckling för både Volvo 850 och Volvo 960 ersatte den förlorade volymen av Volvo 940 . I Japan stärkte Volvo sin position till 24 . 000 ( 20 . 500 ) sålda bilar . - Peter Fellman 08 - 700 1007 . ( c ) Reuters Limited 1997 . 
