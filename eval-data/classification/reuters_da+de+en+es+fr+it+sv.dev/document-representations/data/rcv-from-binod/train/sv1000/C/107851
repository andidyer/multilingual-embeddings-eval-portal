VI spår forsatt försäljningsuppgång för bilar . STOCKHOLM , 13 maj ( Reuter ) - Försäljningsuppgången på hemmamarknaden för svensk personbilsindustri väntas öka både under 1997 och 1998 . Det skriver Verkstadsindustrierna i sin konjunkturrapport . " Vi räknar med en viss uppgång sammantaget för svensk personbilsindustri i år i takt med att nya modeller kommer in ordentligt på marknaderna . 1998 kan bli ännu bättre " , skriver VI och tillägger att takten kan bromsas av engångseffekter på hemmamarknaden . Enligt VI ökade hemmamarknadsförsäljningen med närmare 36 % under årets första fyra månader . Orsaken anses vara utbytesbehov samt förmånligare beskattningsregler . Däremot går försäljningen i övriga Europa inte lika bra . " Mot den kraftiga uppgången i Sverige står övriga Västeuropa där försäljningen var oförändrad under första kvartalet i år " , skriver VI . - Charlotte Meynert 08 - 700 1071 . ( c ) Reuters Limited 1997 . 
