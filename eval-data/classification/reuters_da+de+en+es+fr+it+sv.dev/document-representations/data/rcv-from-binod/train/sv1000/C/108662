Hemköps VD spår stabilt resultat 1997 . STOCKHOLM , 29 maj ( Reuter ) - Hemköps resultat för 1997 kommer i stort sett att vara på samma nivå som i fjol . Det framhöll Hemköps VD Nils - Erik Johansson vid en pressträff på torsdagen . " Det ska ligga på ungefär samma nivå som 1996 " , sade Johansson . Hemköp gjorde i fjol en vinst före skatt på 166 Mkr . Johansson ser inga problem med att bibehålla nuvarande rörelsemarginal på 3 , 5 % . Hemköp kommer i år att öppna två eller eventuellt tre nya butiker . Därefter väntas takten på nyetableringar öka . " Vi har en plan på tre till fem år framåt att öppna 15 - 20 butiker " , sade Johansson . Den planerade expansionen kommer främst att ligga i storstäder samt i södra delen av Sverige . För närvarande har Hemköp 89 butiker i Sverige . Johansson utesluter inte en framtida etablering i utlandet . " Om något dyker upp som vi ser som en bra möjlighet säger vi inte nej " , sade Johansson och hänvisade till ett bra kassaflöde i framtiden . Han anser dock ej att den svenska marknaden är mogen . Hemköp har för närvarande en marknadsandel 4 , 1 % i Sverige och enligt Johansson finns det utrymme att fördubbla andelen . " Jag ser inga problem att dubbla vår volym idag , att gå från 5 till 10 miljarder " sade Johansson . - Kristina Zetterlund 08 - 700 1005 . ( c ) Reuters Limited 1997 . 
