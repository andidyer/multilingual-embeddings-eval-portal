Oljepris , Malaysia avgör Sands resultat 1997 - VD . STOCKHOLM , 28 feb ( Reuter ) - Sands Petroleums resultat 1997 kommer att avgöras av oljeprisets utveckling samt bolagets produktion i Malaysia . Det uppger Sands VD Magnus Nordin till Reuters . Sands första produktion i Malaysia om drygt 15 . 000 fat olja per dag brutto väntas till sommaren 1997 . " Den ligger helt enligt plan " , säger Nordin , och tillägger : " Produktionen kommer naturligtvis att sätta spår på både kassaflöde och intäkter . " Oljepriset är dock ett mer osäkert kort . På längre sikt är Nordins bedömning att oljepriset kommer att stiga till följd av ökad konsumtion . På kort sikt är utvecklingen dock svår att förutspå . Produktionen väntas bland annat stiga i Colombia , Venezuela samt Norge under årets gång . " För innevarande år skulle jag vara förvånad om det bryter 20 - vallen under någon längre tid " , säger Nordin . Det genomsnittliga oljepriset för 1996 var 20 , 71 dollar per fat . Idag har Sands inte någon produktion på terminskontrakt och för närvarande finns inga planer på att säkra någon del av produktionen . Sands gjorde en vinst före skatt på 104 , 7 Mkr 1996 jämfört med en förlust på 35 , 9 föregående år . Resultat från bolagets prospekteringsborrning i Libyen väntas under mitten av mars . Utvärderingen från borrningen Mita - 1 i Tanzania bedöms vara klar i maj . Då räknar Sands också med att kunna presentera utvärderingen från seismikstudien offshore Falklandsöarna . - Kristina Zetterlund 08 - 700 1005 . ( c ) Reuters Limited 1997 . 
