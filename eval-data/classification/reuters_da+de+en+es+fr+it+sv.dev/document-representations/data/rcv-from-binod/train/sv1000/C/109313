AGA bygger luftgasfabrik i Italien . STOCKHOLM , 12 juni ( Reuter ) - AGA ska bygga en luftgasfabrik för produktion av syrgas , kväve och argon i Italien , uppger AGA i ett pressmeddelande . Fabrikens kapacitet blir 250 ton per dag och investeringen beräknas till 150 Mkr . Fabriken kommer att ligga i Emilia Romagna i norra Italien och driftstart planeras till slutet av 1998 . " Två tredjedelar av Italiens marknad för industriella gaser är koncentrerad till norra delen av landet , där det finns flera viktiga företag inom kemi och verkstadsindustrin " , skriver AGA . - Kristina Zetterlund 08 - 700 1005 . ( c ) Reuters Limited 1997 . 
