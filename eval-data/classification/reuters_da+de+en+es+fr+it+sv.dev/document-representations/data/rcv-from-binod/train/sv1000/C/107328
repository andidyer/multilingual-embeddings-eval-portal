Rekordstora ombyggnader i fjol . STOCKHOLM , 29 april ( Reuter ) - Antalet ombyggnader var rekordstort under 1996 men trenden väntas vika framöver . Det uppger Statistiska centralbyrån ( SCB ) i ett pressmeddelande . Under 1996 färdigställdes modernisering av 42 . 218 lägenheter i flerbostadshus , vilket var 43 % fler än 1995 . Det är den hösta siffra som registrerats sedan statistiken började 1975 . Men nu minskar ombyggnaderna . " Ett lågt påbörjande under 1996 kombinerat med det höga färdigställandet innebär att antalet moderniseringar kommer att minska kraftigt under 1997 " , skriver SCB . Andelen lägenheter som tillkom genom ombyggnader ökade med 126 % till 5 . 572 stycken 1996 . Den genomsnittliga ombyggnadskostnaden för moderniseringar minskade till 4 . 182 kr per kvadratmeter 1996 från 4 . 971 året innan . Minskningen förklaras främst av färre åtgärder i projekten . Antalet rivna lägenheter i flerbostadshus ökade för fjärde året i rad . Nästan alla lägenheter som revs var moderna . Förra året påbörjades rivningar av 2 . 612 lägenheter jämfört med 2 . 458 1995 . Sedan 1992 har rivningarna ökat med 445 % . De allmännyttiga företagen ägde 71 % av de lägenheter som revs i fjol . - Barbara Taltavull 08 - 700 1019 . ( c ) Reuters Limited 1997 . 
