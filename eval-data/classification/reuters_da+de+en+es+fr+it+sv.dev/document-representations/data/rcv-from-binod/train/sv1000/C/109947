Lindex vinst ökade 58 % till 166 Mkr . STOCKHOLM , 26 juni ( Reuter ) - Lindex vinst före skatt ökade till 166 Mkr under de första nio månaderna verksamhetsåret 1996 / 97 , jämfört med 105 Mkr motsvarande period föregående år . Det var i stort sett i linje med marknadens förväntningar som låg på 170 Mkr , enligt Reuters enkät . Försäljningen steg till 2 . 221 Mkr ( 2 . 017 ) . Lindex marknadsandelar ökade och försäljningsuppgången gynnades av en bättre efterfrågan främst i Sverige och Norge . Under perioden etablerades 14 nya butiker ( 23 ) , varav fyra i Sverige , fem i Norge och fem i Finland . Under resten av verksamhetsåret kommer ytterligare en butik att öppnas . Resultatet belastades med 12 Mkr ( 0 ) av en reservering för beräknad skuld gällande syntetiska optioner . Varulagret minskade till 488 Mkr jämfört med 521 Mkr den 31 augusti 1996 . Investeringarna steg till 50 Mkr ( 42 ) . Kassaflödet efter investeringar ökade till 151 Mkr ( 39 ) . " Förbättringen av kassaflödet jämfört med motsvarande period föregående verksamhetsår förklaras huvudsakligen av ett väsentligt förbättrat kassaflöde från rörelsen och en ökning av kortfristiga skulder " , skriver Lindex . Soliditeten ökade till 44 % jämöfrt med 36 % den 31 augusti i fjol . - Kristina Zetterlund 08 - 700 1005 . ( c ) Reuters Limited 1997 . 
