REPORÄNTAN FALLER TILL 4 % - PAINEWEBBER . STOCKHOLM , 11 okt ( Reuter ) - Den svenska reporäntan kommer troligen att sjunka till 4 % . Det skriver den amerikanska investmentbanken PaineWebber i sitt marknadsbrev . PaineWebber tror att inflationen kommer att fortsätta falla och till och med bli negativ . " Det tillsammans med den starkare kronan gör helt klart att de penningpolitiska villkoren stramas åt ytterligare varför reporäntan troligen måste falla till 4 % " , skriver banken . PaineWebber tror att Riksbankens räntekorridor sänks med 50 - 75 punkter inom 3 veckor . För närvarande ligger Riksbankens reporänta på 4 , 95 % . Riksbankens in - och utlåningsräntor , den s k räntekorridoren , ligger på 4 , 75 % respektive 6 , 25 % . - Barbara Taltavull 08 - 700 1019 . ( c ) Reuters Limited 1996 . 
