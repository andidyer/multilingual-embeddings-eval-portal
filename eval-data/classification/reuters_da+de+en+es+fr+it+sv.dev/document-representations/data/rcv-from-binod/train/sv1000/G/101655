PENSIONSUPPGÖRELSEN LIGGER FAST - PERSSON . STOCKHOLM , 15 jan ( Reuter ) - Pensionsuppgörelsen ligger fast och arbetet med hur den ska genomföras fortsätter i den så kallade genomförandegruppen . Det sade statsminister Göran Persson efter dagens partiledaröverläggningar , enligt TT . Persson beskrev överläggningarna som " lätta och konstruktiva " . Han tror på möjligheterna att få med alla fem partier på eventuella förändringar . " Det som är knuten i sammanhanget är att hitta en lösning på premiereserven , som gör att vi kan klara bra offentliga finanser " , sade Persson . ( c ) Reuters Limited 1997 . 
