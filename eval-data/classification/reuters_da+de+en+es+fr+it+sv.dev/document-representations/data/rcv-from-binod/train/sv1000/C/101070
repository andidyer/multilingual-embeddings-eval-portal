ÖKADE REKLAMINTÄKTER TÄCKER FÖRLUSTER - TV4 . STOCKHOLM , 20 dec ( Reuter ) - De ökade reklamintäkterna som det nya avtalsförslaget med staten ger , täcker förlusten som TV4 gör i de regionala lokal - tv - bolagen . Det uppger TV4 : s VD Christer Forsström för Reuters . " När alla kalkyler är gjorda så täcker de ökade intäkterna netto de förluster vi har på lokal - tv - bolagen . Det är vår bedömning " , säger Forsström . TV4 : s regionala lokal - tv - bolag gör årliga förluster på cirka 50 - 55 Mkr . De ökade reklamintäkterna som regeringsförslaget ger , beräknas ligga i samma intervall . " Men det beror lite på hur man räknar " , säger Forsström . Av förlusterna på 50 - 55 Mkr ligger 60 % på TV4 , vilket innebär drygt 30 Mkr . Resten får de lokala ägarna stå för . Dessutom tillkommer koncessionsavgiften vilket tillsammans med övriga färluster blir en total förlust för TV4 på runt 50 - 55 Mkr , enligt Forsström . - Olle Lindström 08 - 700 1015 . ( c ) Reuters Limited 1996 . 
