Storas bedömning av 1997 ligger fast - VD . STOCKHOLM , 24 april ( Reuter ) - Skogskoncernen Stora har inte ändrat bedömningen för helåret 1997 från vad man skrev i årsredovisningen . Priserna på flertalet av Storas produkter kommer att stiga långsamt under året men ' det är inte givet att genomsnittspriserna 1997 hamnar på en högre nivå än 1996 ' . Den marknadsbedömningen lämnade Storas VD Lars - Åke Helgesson på en presskonferens på torsdagen . " Jag vill betona att vi inte har ändrat vår marknadsbedömning från vad som skrevs i årsredovisningen " , sade han . Vad det gäller orderingången så är den förbättrad på de flesta av Storas produkter , jämfört med i höstas , sade Helgesson . " På LWC har orderingången varit kraftig på slutet . . . Orderingången på tidningspapper har förbättrats betydligt den senaste månaden " , sade han och tillade att läget även inom SC - papper förbättrats de senaste veckorna . Inom tekniskt kontorspapper vände det under första kvartalet och för första gången på ett år redovisade den verksamheten en vinst . " Och vi räknar med ytterligare förbättring under kommande kvartal " , sade Helgesson . Rörelseresultatet för tekniskt kontorspapper blev 8 Mkr första kvartalet . - Olle Lindström 08 - 700 1015 . ( c ) Reuters Limited 1997 . 
