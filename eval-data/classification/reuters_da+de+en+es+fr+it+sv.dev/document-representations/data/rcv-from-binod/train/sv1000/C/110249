Trio omorganiserar , köper programvaruföretag . STOCKHOLM , 2 juli ( Reuter ) - Trio Information Systems köper programvaruföretaget Preseco Informationssystem från Saab Combitech för 15 Mkr . Dessutom avvecklar bolaget Trio Schweiz , skriver Trio i ett pressmeddelande . Omorganisationen beräknas ge synergieffekter på 32 Mkr på årsbasis . " För att uppnå dessa kommer sannolikt vissa strukturutgifter uppstå . Dessa utgifter uppskattas till 18 Mkr . Mot denna bakgrund anser Trios ledning att det nya gemensamma bolaget har förutsättningar att visa lönsamhet under 1998 " , skriver Trio . Avvecklingen av Trio Schweiz leder till ' betydande ' kostnader för Trio , uppger bolaget . Trios försäljning för de första sex månaderna 1997 var 35 , 8 Mkr ( 34 , 2 ) . Schweiziska Trio AG hade en försäljning under halvåret på 15 , 2 Mkr ( 20 , 6 ) och det andra kvartalet uppvisade en kraftigt vikande trend . Det är på basis av denna vikande trend som Trio fattat beslutet om nedläggning av den schweiziska verksamheten . Det nya sammanlagda bolaget gjorde en proforma förlust före skatt på 24 , 4 Mkr under det första halvåret 1996 . Försäljningen uppgick proforma till 61 , 6 Mkr . I proformaberäkningarna ingår inga synergieffekter . Preseco omsatte i fjol 60 Mkr och har idag 62 anställda . Preseco är marknadsledande på telefon - och hänvisningssystem och utvecklar och marknadsför programvaran Present Parlando i främst de nordiska länderna . Enligt Trio har ingen slutlig förvärvskalkyl upprättats varför justeringar kan komma att göras . - Jörgen Österberg 08 - 700 1008 . ( c ) Reuters Limited 1997 . 
