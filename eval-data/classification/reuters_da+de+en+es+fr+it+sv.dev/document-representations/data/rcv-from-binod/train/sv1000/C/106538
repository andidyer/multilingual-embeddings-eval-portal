Vargar och kursstegring upprör vissa Investorägare . STOCKHOLM , 15 april ( Reuter ) - På Investors stämma på måndagskvällen klubbades styrelsens förslag igenom utan större diskussion på de flesta punkter . Vissa irriterade deltagare gjorde sig dock hörda via de mikrofoner som Investor tillhandahöll i Kungliga Tennishallen . En aktieägare opponerade sig mot VD Claes Dahlbäcks glada rapportering om att Investors börsvärde gått upp från 2 , 5 Mdr till 65 Mdr under Peter Wallenbergs ordförandeskap . " Är det så himla bra egentligen ? Skattemässigt vore det bättre om aktiekursen var till exempel hälften , i alla fall för mig " , sade aktieägaren . Samme stämmodeltagare undrade om det verkligen var något att skryta med att antalet aktieägare stigit till 120 . 000 . " Blir det inte väldigt dyrt när man ska skicka information och annat till ägarna ? " , frågade han retoriskt . En annan frågeställare var inte imponerad över att Investor sponsrade vargberget på Skansen . " Vet inte Investor att vargar tar fårbesättningar och att folket i glesbygden nu inte vill skicka sina barn till och från skolskjutsen för att de är rädda för att bli tagna av vargarna . Vill Investor ha 3 . 000 till 3 . 500 vargar ute i de svenska skogarna . Dessutom tror flera jägare att fler vargar minskar antalet älgar " , dundrade det ut ur högtalarsystemet . Den alltid påläste Claes Dahlbäck lät sig dock inte överrumplas av denna kanonad utan replikerade kort : " Nu är det Björnberget vi har satsat på och det är för att björnarna ska hålla sig där och inte springa runt och jaga älgar " , sade han till församlingens otyglade munterhet . - Jörgen Österberg 08 - 700 1008 . ( c ) Reuters Limited 1997 . 
