LM investerar 1 Mdr i Kistafabrik - DI . STOCKHOLM , 16 maj ( Reuter ) - Ericsson planerar att investera ca 1 Mdr i halvledarfabriken i Kista , norr om Stockholm , under tre år . Det är nästan en fördubbling av tidigare investeringsbudet , uppger Dagens Industri . Dagens Industri erfar att investeringarna i fabriken kommer att fördubblas nästa år från 250 Mkr till 500 Mkr . Därefter väntas investeringarna för både 1997 och 1999 att öka med mellan 50 och 100 Mkr . Ericsson investerade nästan 1 Mdr i en ny halvledarfabrik 1994 vilken nu kräver investeringar av samma storleksordning för utbyggnad , enligt Dagens Industri . Den kraftiga ökningen av investeringarna är en följd av en oväntat snabb tillväxt på mobilmarknaden . Koncernledningen har dock inte fattat något beslut än kring fabriken i Kista och Sigrun Hjelmqvist , chef för mikroelektronikdivisionen , vill därför inte precisera investeringsplanerna . - Kristina Zetterlund 08 - 700 1005 . ( c ) Reuters Limited 1997 . 
