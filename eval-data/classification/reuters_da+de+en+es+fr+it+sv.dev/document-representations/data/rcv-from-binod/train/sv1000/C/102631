SYDKRAFT KRÄVER FULL KOMPENSATION VID AVVECKLING . STOCKHOLM , 3 feb ( Reuter ) - Sydkraft kommer att kräva full kompensation vid en eventuell avveckling av kärnkraften som berör bolaget . Det framhåller Sydkrafts VD Göran Ahlström i ett brev till näringsminister Anders Sundström . " Vid en eventuell förtida avveckling som berör Sydkraft kommer Sydkraft , som tidigare framhållits i olika sammanhang , att kräva full kompensation - inte i pengar - utan i form av samma mängd elproduktion till nuvarande kostnad och miljöpåverkan , inklusive tillstånd för driften av denna verksamhet " , skriver Ahlström . Om Sydkraft inte skulle få full kompensation kommer konkurrenssituationen att snedvridas . Sydkrafts aktier kan också falla till följd av förtida avveckling . " Detta får svåra konsekvenser för Sydkraft och dess aktieägare , varav en betydande del är utländska företag " , skriver Ahlström . Ahlström påpekar att om en avveckling inte grundar sig på säkerhetsmässiga skäl ska kompensation tillfalla Sydkraft enligt svensk grundlag och Europakonventionen . - Kristina Zetterlund 08 - 700 1005 . ( c ) Reuters Limited 1997 . 
