VLT ' s VD ser lägre kostnader 1997 . STOCKHOLM , 8 april ( Reuter ) - VLT : s kostnader kommer att vara lägre 1997 än i fjol tack vare omfattande ingrepp inom tidningsframställning och nya medier . Det skriver VLT : s VD Lennart Foss i bolagets årsredovisning . " Åtgärderna slår igenom 1997 " , skriver Foss . Foss påpekar att VLT : s personal i Trollhättan har reducerats kraftigt . Sala Allehandas utgivningsdagar har minskats till fyra från sex . Ingress - gruppen startade även en allmän rationalisering av verksamheten under 1996 . " Denna process fortsätter 1997 med bland annat ytterligare personalreduktioner " , skriver Foss . NordArt såldes vid årsskiftet och Dagens Politik , som VLT ägde 28 % i , lades ned i februari 1997 . Den tekniska produktionen har även effektiviserats , tillägger Foss . Foss tror att gratistidningar kan komma att påverka konkurrenssituationen för VLT : s tidningar samt andra landsortstidningar . " VLT - tidningarna inser detta och kommer att agera utifrån de eventuellt nya marknadsförutsättningarna " , skriver Foss . Foss framhåller att blandade medieföretag som VLT har goda förutsättningar att utveckla aktualitetsbetonade tjänster inom internet . - Kristina Zetterlund 08 - 700 1005 . ( c ) Reuters Limited 1997 . 
