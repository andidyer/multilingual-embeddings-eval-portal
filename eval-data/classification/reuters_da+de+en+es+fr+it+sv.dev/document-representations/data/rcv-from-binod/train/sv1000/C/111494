ProfilGruppen ökar vinsten till 14 , 6 Mkr . STOCKHOLM , 8 aug ( Reuter ) - ProfilGruppen ökade sin vinst efter finansnetto till 14 , 6 Mkr under det första halvåret i år , jämfört med 12 , 1 Mkr i fjol , skriver bolaget i sin halvårsrapport . ProfilGruppen upprepar prognosen om ett helårsresultat efter finansiella poster på 30 till 35 Mkr . Leveransvolymen steg med 19 % till 8 . 600 ton . Genom lägre råvarupriser under perioden ökade omsättningen det första halvåret endast med 10 % till 277 Mkr jämfört med det första halvåret förra året . " Marknaden för profiler i aluminium och förädlade produkter är stark " , skriver ProfilGruppen . Orderingången det första halvåret har stigit med 18 % sedan i fjol . ProfilGruppen emitterade 85 Mkr i samband med börsintroduktionen i juni . Efter avdrag för emissionskostnad om 3 , 7 Mkr har pengarna använts till att lösa lån på 61 , 2 Mkr samt förskottsbetalningar för en tredje press för profiltillverkning . Investeringarna i en ny pressanläggning om 125 Mkr innebär en fördubbling av kapaciteten . Beräknad produktionsstart är under andra kvartalet 1998 . ProfilGruppen hade vid halvårsskiftet en soliditet på 45 , 5 % ( 15 , 6 % ) . Resultat per aktie första halvåret var 1 , 98 kr . - Elisabeth Kark 08 - 700 1008 . ( c ) Reuters Limited 1997 . 
