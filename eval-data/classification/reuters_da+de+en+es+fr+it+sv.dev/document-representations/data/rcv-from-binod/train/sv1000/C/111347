Atlas Copcos vinst steg till 1 . 719 Mkr . STOCKHOLM , 6 aug ( Reuter ) - Atlas Copcos vinst efter finansnetto steg till 1 . 719 Mkr för årets sex första månader ( 1 . 567 ) . Resultatet var bättre än förväntningarna som enligt Reuters enkät låg på 1 . 552 Mkr . Faktureringen ökade 11 % till 13 . 784 Mkr . Orderingången steg med 14 % till 14 . 825 Mkr . Atlas Copco upprepar i rapporten sin prognos om ett något bättre resultat för helåret 1997 än under 1996 . " Efterfrågan väntas fortsätta på nuvarande nivå under återstoden av året . Trots att förvärvet av Prime Service inledningsvis ger en negativ effekt kvarstår tidigare lämnad prognos med ett något bättre resultat jämfört med 1996 " , skriver Atlas VD Guilio Mazzalupi i en kommentar . Finansnettot uppgick till 14 Mkr ( 76 ) varav räntenettot utgjorde - 23 Mkr ( + 68 ) och reavinst från försäljning av SAS - aktier 32 Mkr . Rörelsemarginalen steg till 12 , 4 % , från 12 , 0 % under det första halvåret 1996 . Den förbättrade rörelsemarginalen berodde på ökade volymer och gynnsam valutakursutveckling , framför allt för dollarn . Under sexmånadersperioden har betydande försäljningsökningar noterats i Japan , Kina , Australien , Sydamerika samt i södra Europa och Storbritannien . För kompressorer , avancerade industriverktyg och gruvutrustning noterades volymökningar . Nettoskulden var vid halvårsskiftet 2 . 062 Mkr , vilket innebär en minskning med drygt en miljard från motsvarande tidpunkt förra året då den var 3 . 092 Mkr . Orderingången inom Kompressorteknik ökade med 15 % till 6 . 740 Mkr och alla divisioner inom affärsområdet hade volymökningar . Under andra kvartalet noterades betydande försäljningsökningar i Kina . Rörelseresultatet i affärsområdet steg med 21 % till 1 . 043 Mkr , främst beroende på volymökningar , effekter av rationaliseringsåtgärder och gynnsamma valutakurser . Inom Anläggnings - och gruvteknik ökade orderingången med 15 % till 3 . 485 Mkr . Anlägningsmarknaden var fortsatt svag , särskilt i Europa med undantag av de nordiska länderna . I södra Europa och Tyskland noterades emellertid en viss förbättring . Rörelseresultatet sjönk något till 216 Mkr ( 224 ) med en förbättring under det andra kvartalet . Affärsområdet Industritekniks orderingång steg med 12 % till 4 . 600 Mkr och faktureringen ökade 13 % till 4 . 494 Mkr . Rörelseresultatet lyfte till 476 Mkr från fjolårets 344 Mkr exklusive engångsposter . Förbättringen förklaras av större försäljningsvolymer och lägre rörelsekostnader . - Jörgen Österberg 08 - 700 1008 . ( c ) Reuters Limited 1997 . 
