KONJUNKTURBILDEN BÖRJAR SE POSITIV UT - HUI . STOCKHOLM , 2 dec ( Reuter ) - Konjunkturbilden är fortfarande relativt blandad , men de positiva tecknen börjar nu överväga . Det skriver Handelns utredningsinsitut ( HUI ) i sin konjunkturrapport . " Framöver är konjunkturutsikterna relativt ljusa . Men även nästa år fråntas hushållen en del av sin köpkraft på grund av behovet av att sanera statsfinanserna " , skriver HUI . Enligt institutet kommer tillväxttakten för detaljhandelns omsättning och privata konsumtion realt inte att stiga nästa år . " Först år 1998 kan man hoppas på en något högre tillväxttakt " , skriver HUI . Under 1996 räknar HUI med att den privata konsumtionen ökar med 1 , 5 % . Ökningstakten under 1997 blir lika stor medan den under 1998 beräknas ligga på 2 , 5 % . Detaljhandelsförsäljningen beräknas öka med 2 % i år , med 1 , 5 % nästa år och 2 , 8 % 1998 i fasta priser Totalt beräknas BNP - tillväxten bli 2 , 5 % procent 1996 , 1 , 8 % 1997 och 3 , 2 % 1998 . Framöver kommer den totala arbetslösheten att minska . Men någon markant sänkning av arbetslösheten är det inte frågan om , enligt HUI . För 1996 spås den totala arbetslösheten landa på ett genomsnitt för året på 12 , 8 % för att sjunka till 12 , 6 % 1997 och 12 , 3 % 1998 . Den öppna arbetslösheten beräknas bli 7 , 9 % för 1996 , 7 , 6 % för 1997 och 7 , 2 % för 1998 . - Barbara Taltavull 08 - 700 1019 . ( c ) Reuters Limited 1996 . 
