Skandia vill förbättra genomlysningen . STOCKHOLM , 5 mars ( Reuter ) - Skandia vill förbättra genomlysningen av företaget och göra det mer lättanalyserat . Ambitionen är att det ska gå att följa varje del i Skandia som om den vore särnoterad . Det sade bolagets VD Lars - Erik Petersson vid en presskonferens på onsdagen . " Vi ser över den legala strukturen på AFS . Vid styrelsemötet idag har vi tillsatt en interimstyrelse i AFS bestående bland annat av mig själv och Jan Carendi " , sade Petersson . " Åtgärder för att öka genomlysningen genomför vi i samtliga delar av koncernen . Ambitionen är att det ska gå att följa delarna som om de var marknadsnoterade var för sig " , sade han . - Jörgen Österberg 08 - 700 1008 . ( c ) Reuters Limited 1997 . 
