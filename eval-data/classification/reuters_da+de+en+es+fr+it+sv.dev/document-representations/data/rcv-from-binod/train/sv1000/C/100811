TILLVÄXTEN I AFS KVAR PÅ TIDIGARE NIVÅ - CARENDI . STOCKHOLM , 17 dec ( Reuter ) - Skandia får nu handla enligt den ' plan B ' som bolaget lade fram i samband med budet på Stadshypotek den 25 november , något som inte ska hindra tillväxten i den internationella unit - linked verksamheten AFS , men som inte heller tillåter en snabbare tillväxt än idag . " AFS kommer i år att ha vuxit med 22 - 24 % . För att bibehålla vår solvens - rating behövs ca 500 Mkr per år och den nyetablering med två företag per år i två länder som jag lovat kostar omkring 125 Mkr per företag . Sammanlagt blir detta 750 Mkr . Stadshypotek hade kunnat bidra med ytterligare ett eller ett par länder per år " , sade Jan Carendi , VD för AFS vid en presskonferens på tisdagen . Skandias ordförande Sven Söderberg poängterade dock att det främsta motivet för Skandias bud på Stadshypotek inte var att finansiera tillväxten i AFS , utan rent affärsmässiga meriter . " Det främsta motivet var defintivt rent affärsmässiga fördelar av sammanslagningen av de två företagen " , sade Söderberg . - Jörgen Österberg 08 - 700 1008 . ( c ) Reuters Limited 1996 . 
