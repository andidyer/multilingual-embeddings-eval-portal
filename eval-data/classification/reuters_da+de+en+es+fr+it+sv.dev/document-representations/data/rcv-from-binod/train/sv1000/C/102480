MÅLDATAS VINST STEG TILL 7 , 2 MKR . STOCKHOLM , 28 jan ( Reuter ) - Måldatas resultat för 1996 steg till 7 , 2 Mkr , jämfört med 3 , 3 Mkr helåret 1995 . Resultatet låg i linje med företagets egen prognos " väsentligt bättre än 1995 " . Omsättningen ökade med 13 % till 145 , 9 Mkr ( 129 , 0 ) . Styrelsen föreslår en höjning av utdelningen till 1 kr per aktie , jämfört med 0 , 50 kr förra året . Vinsten per aktie efter full skatt uppgick till 4 , 43 kr ( 2 , 33 ) . I en prognos för 1997 räknar Måldata med att lönsamheten förbättras ytterligare och 1997 års resultat förväntas bli ' väsentligt bättre ' än föregående års , skriver bolaget . " Marknaden för IT bedöms fortsätta att öka under de närmaste åren . . . För att möta efterfrågan kommer Måldata under 1997 att investera kraftfullt i nya produkt - och teknikkonsulter . Personalökningen bedöms bli 20 - 30 % " , skriver Måldata . Behovet av kvalificerade tjänster inom PC - området väntas öka de närmaste åren . Därför har Måldata beslutat att slå samman de enheter inom koncernen som arbetar med PC och PC - nätverk till en egen enhet , Måldata PC Integration . - Olle Lindström 08 - 700 1015 . ( c ) Reuters Limited 1997 . 
