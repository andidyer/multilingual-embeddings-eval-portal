Volvo LV ' s rörelseresultat 688 Mkr . STOCKHOLM , 22 juli ( Reuter ) - Volvo Lastvagnars rörelseresultat sjönk till 688 Mkr under årets första sex månader , jämfört med 1 . 078 Mkr samma period i fjol . Totalt levererades 31 . 450 medeltunga och tunga lastbilar under första halvåret , en minskning med 5 % . Rörelsemarginalen var 2 , 9 % . Totalmarknaden för tunga lastbilar i Europa var under det första halvåret 12 % lägre än ett år tidigare . Volvos leveranser i Europa minskade med 12 % i den krympande marknaden . I USA var totalmarknaden för tunga lastbilar 5 % lägre . Volvos leveranser till Nordamerika var oförändrade jämfört med samma tid för ett år sedan . I USA är dock marknaden på väg att stärkas , enligt Volvo . I Sydamerika ökade Volvos leveranser av lastbilar med 21 % jämfört med första halvåret i fjol , då bland annat den brasilianska tunga lastbilsmarknaden var 33 % högre jämfört med samma period förra året . Resultatet i Sydamerika utvecklades positivt och verksamheten där redovisade vinst . Rörelsemarginalen var 2 , 9 % ( 4 , 7 ) . Minskningen i Volvo Lastvagnars rörelseresultat totalt relateras till den lägre leveransvolymen och reducerade marginaler i Europa . Volvo Lastvagnars orderbok var vid halvårsskiftet 10 % större jämfört med samma tid förra året . - Elisabeth Kark 08 - 700 1008 . ( c ) Reuters Limited 1997 . 
