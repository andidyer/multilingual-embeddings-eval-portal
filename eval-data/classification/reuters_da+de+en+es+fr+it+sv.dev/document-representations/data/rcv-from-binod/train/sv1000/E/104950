SNABBANALYS - BNP steg 1 , 8 % kv4 / kv4 . STOCKHOLM , 12 mars ( Reuter ) - Här följer ett antal kommentarer från ekonomer och handlare till BNP - siffran för fjärde kvartalet . BNP - tillväxten var 1 , 8 % mellan fjärde kvartalet 1995 och fjärde kvartalet 1996 , enligt Statistiska centralbyrån ( SCB ) . Enligt Reuters enkät hade marknaden förväntat sig en ökning på 1 , 7 % . IAN GUNNAR , EKONOM , CHASE : " Ingen sensational statistik , det här får ingen stor marknadspåverkan . Något starkare ekonomi än förväntat men inte stark tillräckligt för att riksbanken ska vidta några räntehöjningar " . TOMAS POUSETTE , EKONOM , NORDBANKEN : " Lite högre export och import än beräknat . Något mindre minskning av offentlig konsumtion än väntat . Vi hade räknat med en viss ökning av investeringarna , nu blev det ett visst fall . I stort sett stämmer detta med våra prognoser . Överraskningarna mer på delnivån , när man tittar på de olika posterna . " MATS ANDERSSON , ANSVARIG RÄNTEHANDEL , ARAGON : " Siffran var i nivå med förväntat . Reaktionen på marknaden blir noll och intet " . JOHN ERIKSEN , EKONOM , I . D . E . A : " Siffran blev som vi väntat . Jag skulle behöva se vad som ligger bakom siffran . Vi har räknat med att lageravvecklingen ska ha minskat under fjärde kvartalet . Och om det är så kommer tillväxten i Sverige att ta fart . . . kommer den inte nu så kommer den snart " . MARCO PIANELLI , EKONOM , NOMURA : " Siffran var bra så länge det är exporten som driver tillväxten och det tror jag att den gjorde . Den inhemska konsumentefterfrågan är död i Sverige " . ( c ) Reuters Limited 1997 . 
