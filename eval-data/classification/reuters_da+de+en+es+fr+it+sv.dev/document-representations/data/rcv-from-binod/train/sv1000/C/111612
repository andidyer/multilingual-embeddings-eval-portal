Lag kan ge betydande påverkan i USA - Match . STOCKHOLM , 12 aug ( Reuter ) - Om uppgörelsen mellan den amerikanska tobaksindustrin och de 39 delstater som stämt industrin resulterar i en lagstiftning kan det få en betydande påverkan på Swedish Matchs verksamhet i USA . Det skriver Swedish Match i sin halvårsrapport . Uppgörelsen förutsätter att villkoren tas in i en ny lagstiftning . " Om sådan lagstiftning beslutas skulle det få en betydande påverkan på tobaksindustrin i USA , inklusive Swedish Matchs verksamhet " , skriver Swedish Match . Swedish Match påpekar dock att det ännu inte är möjligt att avgöra om och i vilken omfattning ny lagstiftning kommer att beslutas och när den i så fall kommer att införas . " Det är därför för närvarande ej möjligt att förutsäga vilken påverkan uppgörelsen kommer att få på Swedish Matchs verksamhet i USA " , skriver bolaget . Uppgörelsen innebär att den amerikanska tobaksindustrin ska göra utbetalningar under den närmaste 25 - årsperioden på närmare 370 miljarder dollar . Bolagen åtar sig nya restriktioner gällande tillverkning , marknadsföring och distribution av cigaretter och rökfria tobaksprodukter som säljs i USA . Uppgörelsen täcker inte piptobak och cigarrer . - Kristina Zetterlund 08 - 700 1005 . ( c ) Reuters Limited 1997 . 
