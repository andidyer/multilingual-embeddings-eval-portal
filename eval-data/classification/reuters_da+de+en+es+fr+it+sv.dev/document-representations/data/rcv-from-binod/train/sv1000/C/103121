EUROPEAN ROAD TRANSPORT VÄNDE TILL FÖRLUST . STOCKHOLM , 11 feb ( Reuter ) - ASG : s verksamhetsområde European Road Transport gjorde en förlust efter finansnetto på 34 Mkr 1996 jämfört med en vinst på 10 Mkr föregående år . " Förlusten hänför sig i huvudsak till det svenska bolaget , men verksamheten i Danmark redovisar också en förlust " , skriver ASG i sitt bokslut . Resultatet påverkades negativt under det fjärde kvartalet av transportstrejker i Danmark och Frankrike samt det stora antalet helgdagar under december . " Ett bedömt underliggande resultat för fjärde kvartalet motsvarar en förlust om ca 5 Mkr " , skriver ASG . Under 1996 genomfördes personalreduceringar om netto 150 personer i samband med att European Road Transport bildades . Ytterligare 90 tjänster kommer att försvinna under första halvåret 1997 vilket motsvarar en årlig kostnadsbesparing om ca 30 Mkr . Omsättningen sjönk till 3 . 440 Mkr ( 4 . 014 ) . Ändrat internavräkningsförfarande samt valutakursförändringar förklarade främst minskningen . Prisutvecklingen påverkade också omsättningen negativt . " Volymerna inom Nordentrafiken utvecklades positivt medan volymerna inom kontinenttrafiken sjönk under året " , skriver ASG . Volymen mätt i både uppdrag och i ton backade med 0 , 6 % respektive 0 , 5 % under året . - Kristina Zetterlund 08 - 700 1005 . ( c ) Reuters Limited 1997 . 
