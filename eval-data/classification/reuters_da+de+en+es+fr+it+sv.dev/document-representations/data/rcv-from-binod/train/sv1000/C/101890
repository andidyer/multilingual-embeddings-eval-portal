INGEN JAS - ORDER PÅ ONSDAG - SAAB . STOCKHOLM , 21 jan ( Reuter ) - Saab kommer inte att kunna presentera någon order på Jas 39 GRIPEN på den presskonferens som hålls i morgon onsdag . Presskonferensen kommer istället att handla om ett fördjupat avtal mellan Saab , British Aerospace och Ungern . Det säger Jan Ahlgren , informationsdirektör på Saab AB Gripen till Reuters . " Det handlar om fördjupning av det avtal vi redan har på industrisidan . Men syftet är ju att bereda väg för en eventuell affär " , säger Ahlgren och bekräftar därmed uppgifter från ungerska industriministeriet . Avtalet kommer innehålla vad som planeras i form av motköpsaffärer och ytterligare svenska investeringar i Ungern . " Det handlar om investeringar från hela Investorsfären " , säger Ahlgren . Ahlgren räknar med att det dröjer till sommaren innan Ungern bestämmer sig för vilket plan det vill köpa . - Joel Dahlberg 08 - 700 1011 . ( c ) Reuters Limited 1997 . 
