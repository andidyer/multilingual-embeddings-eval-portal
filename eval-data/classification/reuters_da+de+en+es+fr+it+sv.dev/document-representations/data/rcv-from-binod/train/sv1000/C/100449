TERRA RÅDER ÄGARE ANTA WILLIAMS BUD . STOCKHOLM , 10 dec ( Reuter ) - Styrelsen för Terra Mining har beslutat att rekommendera bolagets aktieägare att acceptera budet från det kanadensiska gruvföretaget William Resources Inc , meddelar Terra Mining . " Styrelsen i Terra Mining anser Williams bud att kontant köpa alla aktier i Terra Mining till en kurs av SEK 162 , 50 per aktie som attraktivt i förhållande till börskursen innan erbjudandet offentliggjordes " , skriver bolaget i ett pressmeddelande . Erbjudandet från William var tidigare bland annat villkorat av att finansiering kunde säkerställas . Den 29 november meddelade William att finansieringen hade slutförts . Terra Minings styrelse har också anlitat CIBC Wood Gundy Plc för att bedöma om erbjudandet ur finansiell synpunkt är rimligt . " Baserat bland annat på CIBC Wood Gundys utlåtande och med beaktan av att köparens finansieringsförbehåll ej längre kvarstår , rekommenderar styrelsen Terra Minings aktieägare att acceptera Williams bud " , skriver bolaget . - Erik Aronsson 08 - 700 1010 . ( c ) Reuters Limited 1996 . 
