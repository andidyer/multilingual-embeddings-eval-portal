SEB , NORDBANKEN GÅR IHOP I FEB - FTI . STOCKHOLM , 30 jan ( Reuter ) - En sammanslagning mellan Nordbanken och S - E - Banken kommer att dröja tills båda bankerna presenterat sina årsbokslut för 1996 , den 18 februari . Det skriver FinansTidningen på torsdagen . Enligt uppgifter till tidningen har styrelserna i bankerna ännu inte fått något konkret fusionsförslag att ta ställning till . Det hindrar inte att konkreta förhandlingar kan pågå , men varje affär som Nordbanken går in i får en politisk dimension genom att staten fortfarande är majoritetsägare , skriver tidningen . Det är självklart uteslutet att Nordbanken skulle kunna besluta om en fusion utan att majoritetsägaren staten skulle vara med på noterna . Men innan regeringen bestämmer sig bör den ha fått se bokslutet för 1996 . Det presenteras 18 februari . Oavsett om bankerna går samman efter eller före statens försäljning av sin knappt 60 - procentiga aktiepost , krävs klartecken från finansminister Erik Åsbrink . Även om ägaransvaret har upphört har ändå staten det politiska ansvaret för fusionens konsekvenser för personalen , skriver tidningen . - Charlotte Meynert 08 - 700 1071 . ( c ) Reuters Limited 1997 . 
