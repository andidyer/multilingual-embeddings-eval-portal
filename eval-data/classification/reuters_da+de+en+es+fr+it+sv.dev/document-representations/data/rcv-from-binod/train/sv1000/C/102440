FUSION S - E - B / NORDBANKEN SVÅR ATT HANTERA - AV . STOCKHOLM , 29 jan ( Reuter ) - En fusion mellan S - E - Banken och Nordbanken är mycket komplicerad . En sådan storbank kan stöta på allvarliga hinder och till och med spricka , skriver Affärsvärlden . Det finns ett politiskt problem . Om fusionen ska bli framgångsrik , måste många anställda bort . " Är finansminister Åsbrink beredd att ge klartecken till en affär som ger ökad arbetslöshet i branschen ? En sak är klar : Utan statens medverkan kan inte affären genomföras " , skriver tidningen . Om en fusion väl blir verklighet , finns risk att den nya banken tappar tempo . " Skillnaderna i kultur och ledningsstil är stora . Det finns dessutom alltid risk att det finns kunder som ogillar förändringen , liksom att den nya banken blir alltför upptagen av sina interna problem . . . Risken är att den nya banken tappar tempo under några år och lämnar fältet fritt för konkurrenterna att ta för sig " , skriver Affärsvärlden . Affärsvärlden erfar att en fusion mellan de båda bankerna kommer att presenteras under veckan . - Joel Dahlberg 08 - 700 1011 . ( c ) Reuters Limited 1997 . 
