WINBERG SKICKAR ARBOM PÅ REMISS . STOCKHOLM , 10 okt ( Reuter ) - Regeringen skickar ut slutbetänkandet från utredningen om arbetslöshetsersättning och omställning ( ARBOM ) på remiss . Remisstiden går ut 1 december 1996 och regeringen kommer att presentera en proposition under våren 1997 , skriver arbetsmarknads - departementet i ett pressmeddelande . " Det finns delar i förslaget som säkert kommer att leda till debatt , men jag är övertygad om att vi , i samråd med fackföreningsrörelsen , kommer att finna former för en stabil och bra försäkring för framtiden " , säger arbetsmarknadsminister Margareta Winberg i en kommentar . ARBOM föreslår i betänkandet att en ny obunden arbetslöshetskassa inrättas vid sidan av de nuvarande arbetslöshetskassorna . Ansvaret för finansieringen ska delas mellan arbetslöshetskassornas medlemmar , samtliga arbetstagare och staten . - Erik Aronsson 08 - 700 1010 . ( c ) Reuters Limited 1996 . 
