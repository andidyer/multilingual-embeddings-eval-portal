KALMAR INDUSTRIES VINST FÖLL TILL 168 MKR . STOCKHOLM , 30 jan ( Reuter ) - Kalmar Industries rapporterar en vinst före skatt på 168 Mkr för helåret 1996 . Det är en försämring jämfört med samma period 1995 då vinsten blev 242 Mkr . Koncernens fakturering ökade till 2 . 494 Mkr , från 2 . 222 Mkr året innan . Styrelsen har beslutat föreslå en utdelning till aktieägarna på 4 kr per aktie , vilket är oförändrat jämfört med tidigare . Orderingången backade något till 2 . 228 Mkr ( 2 . 345 ) och under fjärde kvartalet var orderingången 579 Mkr ( 624 ) . " Orderingången minskade under året med 5 % . . . Exklusive företagsförvärv var minskningen 17 % . Nedgången berodde bland annat på en vikande marknad i Sverige , att motsvarigheter till de projektorder från Stillahavsasien som erhölls 1995 saknades , samt ökad konkurrens " , skriver Kalmar . Rörelseresultatet minskade till 186 Mkr , från 243 Mkr året innan . Försämringen berodde , enligt Kalmar , i första hand på en ogynnsam produktmix och ökad konkurrens , vilket medfört lägre försäljningspriser . Den starkare kronan påverkade rörelseresultatet negativt med 9 Mkr . Rörelsemarginalen var 7 , 5 % ( 10 , 9 ) . I bokslutet har reserveringar gjorts för tidigare meddelade personalavgångar med 12 Mkr . - Olle Lindström 08 - 700 1015 . ( c ) Reuters Limited 1997 . 
