SPARBANKEN KÖPER DEL I ESTNISK BANK . STOCKHOLM , 20 dec ( Reuter ) - Sparbanken har skrivit avtal om att köpa 12 , 5 % av aktierna i den estniska sparbanken Hoiupank . Hoiupank har ett sammanlagt börsvärde om ca 600 Mkr . Det skriver Sparbanken i ett pressmeddelande . Säljare av posten i Hoiupank är Estlands största bank Hansapank . Sparbanken blir efter köpet den tredje största ägaren i Hoiupank efter den europeiska utvecklingsbanken EBRD och den estniska centralbanken Eesti Pank . Sparbanken blir med köpet den första svenska banken med ett direkt eget engagemang i det estniska bankväsendet . Hoiupank redovisade en nettovinst på 55 , 4 miljoner estniska kronor under de första nio månaderna 1996 och har en balansomslutning på motsvarande ca 2 . 186 Mkr . Banken har 195 kontor över hela Estland och är främst inriktad på hushållsmarknaden där den är marknadsledande med 38 % av utlåningen och 43 - 44 % av inlåningen samt med mer än 60 % av den estniska bankkortsmarknaden . På företagsmarknaden är Hoiupanks marknadsandel 21 % . - Jörgen Österberg 08 - 700 1008 . ( c ) Reuters Limited 1996 . 
