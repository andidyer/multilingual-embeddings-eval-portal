Koreaaffär strategiskt viktig för Gambro . STOCKHOLM , 1 juli ( Reuter ) - I och med köpet av Korea Green Cross dialysrörelse får Gambro sin första dialysvätsketillverkare i Fjärran Östern . Detta är viktigt med tanke på det nätverk som bolaget bygger upp i Fjärran Östern , säger Gambro Groups informationsdirektör Inger Larsson till Reuters . " Vi får en tung producent i den för oss så viktiga Fjärran Östern - marknaden . Genom det här avtalet får vi en mycket klar dominans i Sydkorea när Korea Green Cross kliver ur sitt dialysengagemang som vi tar över " , säger Larsson . Hon vill inte uppge någon exakt summa på affären . " Det är bland våra större förvärv om vi undantar den senaste ( Vivra ) . Det är en rimligt stor affär " , säger hon . Larsson beskriver den sydkoreanska marknaden som motsvarande en medelstor europeisk marknad . Gambro söker ständigt efter goda lokala dialysvätskeproducenter . Sedan tidigare är bolaget kund hos världens största producent av dialysvätskor , japanska Fuso . Men Gambro behöver också egen tillverkning bland annat med tanke på snabba tillväxten i Kina . " I Kina har vi en enorm tillväxt . Omsättningen ökar med cirka 50 % per kvartal " , säger Larsson . I och med Koreaaffären växer Gambro också inom området peritonealdialys . En form där patienten själv kan sköta sin dialys genom att byta ut dialyvätska i buken var fjärde timme . " Gambro har tidigare varit litet på peritonealdialyspatienter men Korea Green Cross har en stor del peritonealdiaylspatienter " , konstaterar Larsson . - Peter Fellman 08 - 700 1016 . ( c ) Reuters Limited 1997 . 
