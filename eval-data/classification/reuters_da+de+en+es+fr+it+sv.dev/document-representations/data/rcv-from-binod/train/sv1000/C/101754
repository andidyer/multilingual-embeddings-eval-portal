INGA HINDER FÖR FÖRBÄTTRING 1997 - ESSELTE . STOCKHOLM , 17 jan ( Reuter ) - Esselte ser inga hinder för en fortsatt resultatförbättring 1997 . Det skriver koncernchef Bo Lundquist i en kommentar till bokslutet . " Eftersom vi arbetat upp en stark balansräkning och har en god kostnadskontroll ser vi inga hinder för en fortsatt resultatförbättring i enlighet med våra mål " , skriver Lundquist . De mål som Lundquist hänvisar till är minst 15 % avkastning på eget kapital och en resultattillväxt efter skatt på minst 10 % per år . Lundquist är nöjd med bokslutsrapporten för 1996 som visade en vinst före skatt på 667 Mkr jämfört med 594 Mkr 1995 . " Det goda resultatet har uppnåtts trots att vi har haft att kämpa med ett antal negativa faktorer under 1996 . . . Konjunkturen i Central - och Västeuropa - främst Frankrike och Tyskland , som tillsammans svarar för 23 % av koncernens fakturering - har inte varit gynnsam för oss " , skriver han . - Joel Dahlberg 08 - 700 1011 . ( c ) Reuters Limited 1997 . 
